{"word":"ஏசா (Esau)","sections":[{"paragraph":"<h2>(ரோமமுள்ள)</h2>"},{"paragraph":"ஈசாக்குக்குப் பிறந்த இரட்டைப் பிள்ளைகளில் ஏசா மூத்தவன் (ஆதி. 25:21-26). இவனுடைய தகப்பன் இவனில் பிரியமாயிருந்து, சேஷ்ட புத்திர பாகத்தை இவனுக்குக் கொடுக்க நோக்கமாயிருந்தான்."},{"paragraph":"ஒரு தடவை யாக்கோபு இவனுக்குக் கூழ் சாப்பிடக் கொடுத்து இவனுடைய சேஷ்ட புத்திரபாகத்தை வாங்கிக் கொண்டான் (ஆதி.25:27-34)."},{"paragraph":"பின்பு ஈசாக்கு தன் கடைசி ஆசீர்வாதங்களை ஏசாவுக்குக் கொடுக்க எண்ணினபோது, யாக்கோபு தந்திரமாய் அதைப் பெற்றுக்கொண்டான் (ஆதி. 27:30). இதினிமித்தம் ஏசா, யாக்கோபை பகைத்து அவனைக் கொன்றுபோட தீர்மானித்தான் (ஆதி. 27:41). பின்பு ஏசா போய் சேயீர் மலையில் குடியேறினான் (ஆதி. 36:8)."},{"paragraph":"சேஷ்ட புத்திர பாகம் பெறவேண்டிய ஏசா அதை இழந்துபோக நேரிட்டதைப் பற்றி, வேத சாஸ்திரத்துக்கடுத்த போதனை பின் வருமாறு குறிக்கப்பட்டுள்ளது."},{"paragraph":"யாக்கோபை நான் சிநேகித்தேன். ஏசாவை நான் வெறுத்தேன் (மல். அதி.2; ரோமர் 9:13). என்று கர்த்தர் சொன்னது, தெரிந்து கொள்ளப்பட்டவர்களுக்கும், தெரிந்து கொள்ளப்படாதவர்களுக்கு முள்ள முன்னடையாளமாகும்."},{"paragraph":"ஆனாலும் இந்தத் தெரிந்து கொள்ளுதலுக்கு அவர்களுடைய ஜீவியமும், நடத்தையும் காரணமானதல்ல. யாக்கோபும், ஏசாவும் பிறக்கும் முன்னமேயே, யாக்கோபு தெரிந்துகொள்ளப்பட்டான்."},{"paragraph":"தேவன் சிநேகிக்கிறதிற்கும், வெறுக்கிறதற்கும், அவருடைய முன்னறிவே காரணமாகும். தேவன் தமது கிருபையின்படி தமது சித்தத்தைச் செய்வதே அவருடைய தெரிந்துகொள்ளுதல். இந்தச் சுயாதிபாத்தியம் அவருக்கே உரியது."},{"paragraph":"தேவனிடத்திலிருந்து நன்மையானதைப் பெற்றுக்கொள்ள ஊக்கமாய்த் தேடுகிற எவனுக்கும், அது கிடையாமற் போகாது. ஆனால் அப்படிப்பட்ட விருப்பம் தேவனாலேயே உண்டாகிறது. ஏனெனில் நன்மையானது எதுவும் அவரிடத்திலிருந்து இறங்கி வருகிறது. ஆனபடியால் அதை விசுவாசத்தோடு தேடுவது நமது கடமை ஆகும்."}]}
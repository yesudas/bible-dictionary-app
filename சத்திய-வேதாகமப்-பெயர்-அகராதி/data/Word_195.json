{"word":"கமாலியேல் (Gamaliel)","sections":[{"paragraph":"<h2>(கர்த்தரின் வெகுமதி)</h2>"},{"paragraph":"1. கமாலியேல் சீமோனின் குமாரன். இல்லேலின் பேரன். ஒரு பரிசேயன், நியாயசாஸ்திரி ஆலோசனைச் சங்கத்தின் அங்கத்தினன். இவனுக்கு \"என் ஆசாரியன்” என்ற கருத்துள்ள “ரபீ\" என்பதோடு, \"எங்கள் ஆசிரியன்\" என்ற “ரபான்\" பட்டமும் வழங்கிற்று."},{"paragraph":"பேதுருவும், மற்ற அப்போஸ்தலரும் செய்த பிரசங்கத்தினால் ஆலோசனைச் சங்கத்தார் மூர்க்கமடைந்து, அவர்களைக் கொலை செய்ய வகை தேடினபோது, கமாலியேல் அவர்களுக்காகப் பேசி, அவர்களுடைய கிரியை மனுஷனால் உண்டானதானால் அழிந்துபோம், தேவனால் உண்டாயிருந்ததானால் தேவனோடு போர் செய்கிறவர்களாவோம் என்று சொல்லி, அவர்களை விட்டு விடும்படி ஆலோசனை சொன்னான் (அப். 5:33-40)."},{"paragraph":"பவுல், இந்தக் கமாலியேல் தன்னைப் படிப்பித்து, வேதப் பிரமாணத்தின்படி திட்டமாய்ப் போதித்தானென்றும் கூறுகிறான். (அப். 22:3)."},{"paragraph":"2. மனாசே கோத்திரத்தில் பெதாசூரியன் குமாரனாகிய கமாலியேல் அந்தச் சந்ததிக்குச் சேனாபதி. வனாந்தரப் பிரயாணத்தில் குடிமதிப்பு எழுத இவன் உதவியாயிருந்தான். (எண்.1:10; 2:20; 7:54; 10:23)."}]}
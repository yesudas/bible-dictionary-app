{"word":"அஸ்தோத் (Ashdod)","sections":[{"paragraph":"<h2>(கோட்டை)</h2>"},{"paragraph":"இது பெலிஸ்தருடைய ஐந்து முக்கிய பட்டணங்களில் ஒன்று. மத்தியதரைக் கடலிலிருந்து மூன்று மைலுக்கப்பால் யோப்பா, காசா என்ற பட்டணங்களுக்கிடையிலிருந்தது. துவக்கத்தில் ஏனாக்கியர் இங்கே இருந்தார்கள் (யோசுவா 11:22). அஸ்தோத்தும் அதின் கிராமங்களும் பின்பு யூதாவின் சுதந்திரமாயிற்று (யோசுவா 15:46,47)."},{"paragraph":"பெலிஸ்தர் தேவனுடைய பெட்டியைப் பிடித்து அஸ்தோத்தி லிருந்த கோயிலுக்குக் கொண்டுபோய், தாகோனண்டையில் வைத்தார்கள். மறுநாள் காலையில் தாகோன் முகங்குப்புறத் தரையில் விழுந்து கிடந்தது (1 சாமு. 5:1-3)"},{"paragraph":"உசியா, யூதாவின் இராஜாவாயிருந்த காலத்தில் அஸ்தோத்தின் அலங்கத்தை இடித்துப்போட்டு பட்டணங்களைக் கட்டினான் (2 நாளா. 26:6)."},{"paragraph":"நெகேமியா எருசலேமின் அலங்கத்தைக் கட்டினபோது, அஸ்தோத்தியர் அதைத் தடுக்க முயன்றார்கள் (நெகே. 4:7). பின்பு அஸ்தோத் ஜாதிகளான ஸ்திரீகளை யூதர் சேர்த்துக் கொண்டதி"},{"paragraph":"னிமித்தம, அவர்களின் பிள்ளைகள் பாதி அஸ்தோத் பாஷை பேசி னார்கள். (நெகே. 13:23,24)."},{"paragraph":"தர்த்தான், அசீரிய இராஜாவாகிய சர்கோனால் அனுப்பப்பட்டு, அஸ்தோத்தைப் பிடித்தான் (ஏசாயா 20:1). இஸ்ரவேலர் சிறையாகப் போனபின், மற்ற ஜாதிகள் மேலும் தேவனுடைய நியாயத் தீர்ப்பு வருமென்று எரேமியா கூறினபோது"},{"paragraph":"அஸ்தோத்தில் மீதியானவர்களைப்பற்றியும் குறிக்கிறான் (எரே. 25:20)."},{"paragraph":"செப்பனியாவும், சகரியாவும் கூட அவர்கள் அடையப்போகிற கீழ்நிலையைப்பற்றி முன்னறிவித்தார்கள் (செப். 2:4; சக. 9:6)."},{"paragraph":"மக்கபேயர் நாள்களில் இது முற்றுமாய் அழிக்கப்பட்டது. பிற்காலங்களில் இந்தப் பட்டணம் ஆசோத்து எனப்பட்டது. பிலிப்பு அங்கே சுவிசேஷத்தைப் பிரசங்கித்தான் (அப். 8:40)."}]}
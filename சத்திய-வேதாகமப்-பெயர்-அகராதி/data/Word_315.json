{"word":"தம்மூஸ் (Tammuz)","sections":[{"paragraph":"1. பாபிலோனியர், அசீரியர், பெனிக்கேயர் வணங்கின ஒரு தெய்வம். கிரேக்கர் அதோனிஸ் என்று சொன்னார்கள்."},{"paragraph":"இது மேய்ப்பருடைய ஆண் தெய்வம். இஸ்தார் அவர்களுடைய பெண் தெய்வம்."},{"paragraph":"எசேக்கியேல், தன் தரிசனத்தில் தம்மூசுக்காக அழுது கொண்டிருக்கும் ஸ்திரீகளை ஆலயத்தின் வாசலில் கண்டான் (எசே. 8:14)."},{"paragraph":"இதைப் பற்றிய கட்டுக்கதை என்னவெனில். தம்மூசு மரித்த போது, அவனுடைய மனைவி மற்றவர்களையும் அழைத்துத் துக்கம் கொண்டாடி, அவனைச் சந்திக்கும்படி பாதாளத்துக்குப் போனபோது, அவன் உயிர்த்தெழுந்தான் என்பதே."},{"paragraph":"இதை நினைவுகூரும்படி, பிற்காலங்களில் ஸ்திரீகள் கோயில்களுக்குப் போய்ப் புலம்புவது வழக்கமாய் இருந்தது. அத்தருணங்களில் அவலட்சணமான காரியங்களும் நடைபெற்றன."},{"paragraph":"2. எபிரெயரின் பஞ்சாங்கத்தில் இது நான்காம் மாதம் எனக் குறித்துள்ளது."}]}
{"word":"அன்னா (Anna)","sections":[{"paragraph":"<h2>(கர்த்தரின் கிருபை)</h2>"},{"paragraph":"காய்பாவின் மாமன். கி.பி. 7 முதல் 16 வரை பிரதான ஆசாரியனாய் இருந்தான். இந்த அன்னாசேத் என்பவனின் மகன். கி.பி. 7இல் பிரதான ஆசாரியனாக நியமிக்கப்பட்டு கி.பி. 13இல் தள்ளப்பட்டான்."},{"paragraph":"வேதாகமத்தில் சில இடங்களில் இவர்கள் இருவரும் ஒரே தருணத்தில் ஆசாரியராக இருந்ததாகக் கூறியுள்ளது (லூக்கா 3:2). வேறு சில இடங்களில் ஒருவனை மாத்திரம் குறித்துள்ளது. ஒருவேளை இயேசு விசாரணை செய்யப்பட்ட வேளையில் காய்பா பிரதான ஆசாரியனும், அன்னா ஆலோசனைச் சங்கத்தின் தலைவனாகவும் இருந்திருக்கலாம்."},{"paragraph":"அன்னாவுடைய குமாரர் ஐந்து பேரும், மருமகன் காய்பாவும் அந்த உத்தியோகத்தில் இருந்தார்கள்."},{"paragraph":"இயேசுவைக் கெத்செமனேத் தோட்டத்தில் பிடித்தப்பின், முதலாவதாக அன்னாவிடம் கொண்டுபோனார்கள் (யோவான் 18:13). இவன் பிரதான ஆசாரியன் என்று யோவான் 18:19ல் கூறியுள்ளது."},{"paragraph":"ரோமர் பிரதான ஆசாரியர்மாரை தங்கள் இஷ்டப்படி ஏற்படுத்தியும், தள்ளியும் வந்தபோதிலும், யூதர் அந்தப் பதவி ஜீவிய காலத்துக்குரியதென்று வாதித்தார்கள்."}]}
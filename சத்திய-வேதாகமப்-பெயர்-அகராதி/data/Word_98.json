{"word":"இஸ்போசேத் (Ishbosheth)","sections":[{"paragraph":"<h2>(வெட்கப்பட்டவன்)</h2>"},{"paragraph":"இவன் சவுலின் இளைய மகன். இவனுடைய பெயர் எஸ்பால், இஸ்வி என்றும் சொல்லப்பட்டது (1 நாளா. 8:33; 1 சாமு. 14:49)-"},{"paragraph":"இவனுடைய தகப்பனும், அண்ணன்மாரும் கில்போவா மலையில் நடந்த யுத்தத்தில் மாண்டபின் சவுலின் படைத் தலைவனாகிய அப்னேர் இவனை மக்னாயீமுக்குக் கொண்டுபோய், இராஜா வாக்கினான். இவனுக்கு அப்பொழுது நாற்பது வயது. இரண்டு வருடம் அரசாண்டான் (2 சாமு. 2:8, 10). சவுலின் குடும்பத்துக்கும், தாவீதின் குடும்பத்துக்கும் நெடுநாள் யுத்தம் நடந்தது (2 சாமு. 3:1),"},{"paragraph":"இஸ்போசேத் ரிஸ்பாளின் விஷயத்தில் அப்னேரில் குற்றம் பிடித்ததினிமித்தம் அவன் கோபங்கொண்டு, தாவீதோடு சேர்ந்து கொள்ள எத்தனித்தான். ஆனால் யோவாப் அப்னேரைக் கொன்றான் (2 சாமு.3:6,27)."},{"paragraph":"அப்பொழுது இஸ்போசேத்தின் படைத்தலைவரான பானா, ரேகாப் என்பவர்கள், அவன் மத்தியான வேளையில் படுக்கையி லிருக்கையில் அவனைக் குத்திக் கொன்றார்கள். அவர்கள் இந்தச் செய்தியைச் சொல்ல, தாவீதிடம் போனபோது அவன் அவர்களைக் கொன்றான். இஸ்போசேத்தின் தலையை எபிரோனில் அப்னேரின் கல்லறையில் அடக்கம் பண்ணினார்கள் (2 சாமு. 4:5-12)-"}]}
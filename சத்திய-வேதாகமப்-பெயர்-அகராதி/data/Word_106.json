{"word":"உன்னதமானவர் (The Most High)","sections":[{"paragraph":"மெல்கிசேதேக் உன்னதமான தேவனுடைய ஆசாரியனென்று முதன் முதல் வேதாகமத்தில் குறித்துள்ளது (ஆதி. 14:18). மெல்கிசேதேக்கும், ஆபிரகாமும், \"உன்னதமான தேவன்\" என்பவரைப்பற்றிக் கூறியுள்ளார்கள் (ஆதி. 14:19,20,23)."},{"paragraph":"ஆனால் 'உன்னதமானவர்' என்ற வார்த்தையை முதன் முதல் பிலேயாம் உபயோகிக்கிறான். \"உன்னதமானவர் அளித்த அறிவை அறிந்து விளம்புகிறேன்\" என்கிறான் (எண்: 24:16)."},{"paragraph":"\"உன்னதமானவர் இஸ்ரவேல் புத்திரரின் தொகைக்குத் தக்கதாய் சர்வ ஜனங்களின் எல்லைகளைத் திட்டம் பண்ணினார்\" என்று மோசே கூறுகிறான் (உபா. 32:8)."},{"paragraph":"\"உன்னதமானவர் தமது சத்தத்தைத் தொனிக்கப் பண்ணினார்\" என்று தாவீது சொல்லுகிறான் (2 சாமு. 22:14; சங்.18:13)."},{"paragraph":"\"பரிசுத்தர் என்கிற நாமமுள்ள உன்னதமானவர் சொல்லுகிறார்\"என்று ஏசாயா குறிக்கிறான் (ஏசாயா. 57:15)."},{"paragraph":"நீ பெறப்போகிற இயேசு \"உன்னதமானவரின் குமாரன் எனப்படுவார்\" என்று தேவதூதன் மரியாளுக்குச் சொன்னார் (லூக்கா. 1:32)."},{"paragraph":"உன்னதமானவருக்குப் பிள்ளைகளாயிருப்பதற்காக நாம் செய்ய வேண்டிய சில காரியங்களைப் பற்றி இயேசு குறித்திருக்கிறார் (லூக்கா.6:27-35)."},{"paragraph":"உன்னதமானவருடைய பரிசுத்தவான்கள் இராஜ்யத்தை சதாகாலங்களிலும் சுதந்தரித்துக்கொள்ளுவார்கள் (தானி. 7:18)."},{"paragraph":"இந்த வார்த்தை குறிக்கப்பட்டிருக்கும் வேறு இடங்கள். சங். 9:2; 21:7; 46:4; 47:2; 50:14; 56:2; 73:11; 77:10; 78:17; 82:6; 83:17; 87:5; 91:1; 107:10; ஏசாயா. 14:14; புல. 3:35; தானி. 4.34; 7:21,25; ஓசியா. 11:7; லூக்கா 1:76; அப். 7:48."}]}
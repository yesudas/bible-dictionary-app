{"word":"அனனியா (Ananiah, Ananias)","sections":[{"paragraph":"<h2>(கர்த்தர் கிருபையுள்ளவர்)</h2>"},{"paragraph":"1. அசரியா என்பவனின் பாட்டன் (நெகே. 3:23)."},{"paragraph":"2. நோப் ஆதசேர் என்னும் பென்யமீன் கோத்திரத்துப் பட்டணங்களுக்கு அருகில் இருந்த ஒரு பட்டணம் (நெகே. 11:32)."},{"paragraph":"3. அரண்மனைத் தலைவனாகிய அனனியாவை எருசலேமின் காவல் விசாரணைக்கு நெகேமியா ஏற்படுத்தினான் (நெகே. 7:2)."},{"paragraph":"4. எரேமியா தீர்க்கதரிசியை எதிர்த்து நின்ற, ஒரு பொய்த் தீர்க்கதரிசி. இவன் கர்த்தருக்கு விரோதமாய் பேசினபடியால் எரேமியாவின் சொற்படி அவ்வருடத்திலேயே செத்துப்போனான் (எரே.28:17)."},{"paragraph":"5. தானியேலோடுகூட பாபிலோனுக்குப் போன கூட்டாளிகளி லொருவன் (தானி. 1:7,19)."},{"paragraph":"6. சப்பீராளின் புருஷன் இவர்களிருவரும் எருசலேம் சபையைச் சேர்ந்த கிறிஸ்தவர்கள். இவர்கள் தங்கள் காணியாட்சியை விற்று, ஒரு பங்கை வஞ்சித்து வைத்துக்கொண்டு, மீதியை பேதுருவிடம் கொடுத்தபோது, அவன் அவர்களுடைய பொய்யை வெளிப் படுத்தினதின் பயனாக இருவரும் மரித்தார்கள் (அப். 5:1-10)."},{"paragraph":"7. தமஸ்குவிலிருந்த தேவ பக்தியுள்ள ஒரு மனுஷன். கர்த்தரின் சொற்படி இவன் சவுலினிடம் போய், அவன் பார்வையடையும்படி செய்து, ஞானஸ்நானம் கொடுத்து, சுவிசேஷத்தைப் பிரசங்கிக்கும் படியும் சொன்னான் (அப். 9:10-18)."},{"paragraph":"8. ஏரோது இராஜா ஏற்படுத்தின ஒரு பிரதான ஆசாரியன் (கி.பி. 47-59). இவன், சமாரியரைக் கொடூரமாய் நடத்தினானென்ற குற்றச்சாட்டை விசாரணைச் செய்வதற்காக கிலவுதியுராயனிடம் ரோமாபுரிக்கு, அனுப்பப்பட்டான். அவன் குற்றவாளி யென்று காணப்படாததினிமித்தம் திரும்பவும் ஆசாரிய ஊழியம் செய்தான். ஆனால் மறுபடியும் அவன் அநியாயங்கள் செய்தபோது ஜனங்களால் கொல்லப்பட்டான். இவன் ரோமருடைய ஆளுகைக்குச் சார்பாயிருந்தவன்."},{"paragraph":"பேலிக்ஸ் இராஜா முன் பவுலுக்கு விரோதமாய்க் குற்றஞ்சாட்டின பிரதான ஆசாரியன் இவன். பவுல் “வெள்ளையடிக்கப்பட்ட சுவரே” என்று இவனைப் பார்த்துச் சொன்னான் (அப். 23:2,3; 24:1)."}]}
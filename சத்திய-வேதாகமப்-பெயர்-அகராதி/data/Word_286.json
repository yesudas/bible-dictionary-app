{"word":"சீயோன் (Zion)","sections":[{"paragraph":"<h2>(சூரிய மலை)</h2>"},{"paragraph":"இது எருசலேமிலுள்ள குன்றுகளில் ஒன்று. கெதரோன் பள்ளத் தாக்குக்கு மேற்குப் பக்கமாயும், தேவாலயத்தின் தெற்குப் பக்கமாயும் இருந்தது."},{"paragraph":"எபூசியரின் பூர்வீகக்கோட்டை இந்த மலையிலிருந்தது. தாவீது அதைப் பிடித்தபின் அது தாவீதின் நகரமாயிற்று (2 சாமு. 5.7; 1 நாளா. 11:5)."},{"paragraph":"பின்பு, தாவீது தேவனுடைய பெட்டியை ஓபேத் ஏதோமின் வீட்டிலிருந்து, தாவீதின் நகரத்துக்குக் கொண்டு வந்தான் (2 சாமு.6:12)."},{"paragraph":"சாலொமோன் தேவாலயத்தை இதற்கு அடுத்த மலைமேல் கட்டினபின் கர்த்தரின் பெட்டியைக் கொண்டு வந்து, சந்நிதி ஸ்தலமாகிய மகா பரிசுத்த ஸ்தலத்தில் வைத்தான் (1 இரா. 8:6; 2 நாளா. 5:2)."},{"paragraph":"அதன்பின் சீயோன் என்ற பேர் தேவாலயம் இருந்த இடத்திற்கும், சில வேளைகளில் எருசலேம் முழுவதற்கும் கொடுக்கப்பட்டது (சங். 48:65:1; 102:21; ஏசாயா 2:3; ஏசாயா. 8:18). உதாரணமாக, மத். 21:4இல் \"உன் இராஜா வருகிறார் என்று சீயோன் குமாரத்திக்குச் சொல்லுங்கள்” என்றும், ரோமர் 11:26இல் \"மீட்கிறவர் சீயோனிலிருந்து வருவார்\" என்றும், 1 பேதுரு. 2:6இல் \"மூலைக்கல்லைச் சீயோனில் வைக்கிறேன்\" என்றும், வெளி. 14:1இல் \"சீயோன் மலைமேல் ஆட்டுக் குட்டியானவரைக் கண்டேன்\" என்றும் குறித்துள்ளது."}]}
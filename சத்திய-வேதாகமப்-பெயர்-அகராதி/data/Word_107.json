{"word":"உம்ரி (Omri)","sections":[{"paragraph":"<h2>(கி.மு. 885-871)</h2>"},{"paragraph":"<h2>(கர்த்தர் பகிர்ந்து கொடுக்கிறார்)</h2>"},{"paragraph":"1. இவன் பன்னிரெண்டு வருடம் இஸ்ரவேலின் இராஜா வாயிருந்தான். ஏலா இராஜாவின் படைத்தலைவனாகிய சிம்ரி இராஜாவைக் கொன்றுபோட்டு தான் இராஜாவானபோது, உம்ரி அவனைத் திர்சாவில் கொன்றுபோட்டு இராஜ்யத்தை எடுத்தான் (1 இரா.16:16-18)."},{"paragraph":"ஆனால் ஜனங்களில் ஒரு பகுதியார் எழும்பி திப்னியை இராஜாவாக்கினார்கள். திப்னி மரித்தபின், உம்ரி முழு தேசத்துக்கும் இராஜாவானான் (1 இரா. 16:21,22)."},{"paragraph":"பின்பு உம்ரி ஒரு மலையை வாங்கி, ஒரு பட்டணத்தைக் கட்டி, அதற்கு சமாரியா என்னும் பெயரிட்டு அதைத் தலைநகர மாக்கினான். இவன் பொல்லாப்பானதைச் செய்து, தனக்கு முன்னிருந்த எல்லாரைப் பார்க்கிலும் கேடாய் நடந்தான் (1 இரா. 16:26)."},{"paragraph":"தன்னுடைய மகன் ஆகாபுக்கு சீதோனியரின் இராஜாவாகிய ஏத்பாகாலின் குமாரத்தி யேசபேலை விவாகம் செய்து வைத்தான் (1 இரா. 16:31).இவன் பன்னிரெண்டு வருடம் இராஜ்யபாரம் பண்ணினபின் மரித்து சமாரியாவில் அடக்கம் பண்ணப்பட்டான் (1 இரா. 16:23,28)."},{"paragraph":"2. பென்யமீன் கோத்திரத்தானாகிய பெகேரின் குமாரன் (1 நாளா. 7:8)."},{"paragraph":"3. யூதா கோத்திரத்து பேரேசின் சந்ததியான் (1 நாளா. 9:4)."},{"paragraph":"4. தாவீதின் நாள்களில் இசக்காரருக்கு அதிபதி (1 நாளா. 27:18)."}]}
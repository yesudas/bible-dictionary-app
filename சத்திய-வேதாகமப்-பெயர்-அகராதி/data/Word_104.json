{"word":"ஈராம் (Hiram)","sections":[{"paragraph":"<h2>(மேன்மையான பிறப்புடையவன்)</h2>"},{"paragraph":"1. இவன் தீருவின் இராஜா. (கி.மு. 1015) தாவீது, சாலொமோன் என்பவர்களோடு சிநேகிதமாயிருந்தான். தாவீது சீயோன் கோட்டையைப் பிடித்த பின், இவன் அவனுக்கு ஒரு வீடு கட்டும்படி மரங்களையும், தச்சரையும் கொடுத்தான் (2 சாமு. 5:11; 1 நாளா. 14:1),"},{"paragraph":"சாலொமோன் ஆலயம் கட்டும்படி இவன் வியாபார முறையில் ஒழுங்கு செய்துகொண்டு, சாலொமோனுக்கு வேண்டியமட்டும் கேதுரு மரங்களையும், தேவதாரு விருட்சங்களையும் லீபனோனி லிருந்து அனுப்பிவந்தான். இதற்குப் பதிலாக சாலொமோன் கோதுமையையும், ஒலிவ எண்ணெயையும் கொடுத்தான் (1 இரா. 5:2-11)."},{"paragraph":"இருபது வருடங்களின் பின் ஆலயமும் கட்டி முடித்தபோது, ஈராம் செய்த உதவிக்காக சாலொமோன் அவனுக்கு கலிலேயா நாட்டிலுள்ள இருபது பட்டணங்களைக் கொடுத்தபோது அவன் அவைகளில் பிரியப்படவில்லை. ஈராம் இதற்குப் பதிலாக பொன் அனுப்பியிருந்தான் (1 இரா. 9:10-14)."},{"paragraph":"ஈராமுடைய கப்பல்கள் சாலொமோனுடைய கப்பல்களோடு கூடப்போய், பொன், வெள்ளி முதலியவைகளைத் தர்ஷிசிலிருந்துச் சாலொமோனுக்குக் கொண்டு வந்தன (1 இரா. 10:22; 2 நாளா. 9:21). சாலொமோனுடைய கப்பலில், ஈராமுடைய கப்பலாட்கள் ஒப்பீருக்குப்போய் சாலொமோனுக்குப் பொன் கொண்டு வந்தார்கள் (1 இரா.9:26-28; 2 நாளா. 8:17-18)."},{"paragraph":"சாலொமோன் சீதோனிய ஸ்திரீகள் மேலும் ஆசை வைத்தான் (1 இரா. 11:1). அவன் ஈராம் குடும்பத்தில் விவாக சம்பந்தம் கலந்திருப்பான் என்று தெரிகிறது."},{"paragraph":"2. இவன் தீரு தேசத்து கன்னான். நப்தலி கோத்திரத்து ஒரு கைம்பெண்ணின் மகன். சாலொமோன் இவனைக் கொண்டு தேவாலயத்துக்கடுத்த வெண்கலத் தூண்களையும், வேறு வேலைகளையும் செய்வித்தான் (1 இரா. 7:13-15)."}]}
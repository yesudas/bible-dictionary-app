{"word":"எத்திரோ (Jethro)","sections":[{"paragraph":"<h2>(மேன்மையானவன்)</h2>"},{"paragraph":"மீதியான் தேசத்து ஆசாரியன், மோசேயின் மாமன் (யாத். 3:1). இவன் ரெகுவேல் (எண். 10:29) என்றும், ஒபாப் (நியா. 4:11) என்றும் அழைக்கப்படுகிறான்."},{"paragraph":"மோசே எகிப்திலிருந்து தப்பி ஓடிப்போய், இவனிடம் சேர்ந்து இவனுடைய ஆடுகளை மேய்த்தான். இவன் தன் குமாரத்தியாகிய சிப்போராளை மோசேக்கு மனைவியாகக் கொடுத்தான் (யாத். 2:15-21)."},{"paragraph":"நாற்பது வருடங்களுக்குப்பின், கர்த்தர் மோசேக்கு, முட்செடியி லுண்டான அக்கினி ஜுவாலையில் தரிசனமாகி, எகிப்துக்குப் போய் இஸ்ரவேல் ஜனங்களை மீட்கும்படி சொன்னார் (யாத். 3:1-10)."},{"paragraph":"மோசே தன் மாமனிடம் உத்தரவு பெற்றுக்கொண்டு"},{"paragraph":"புறப்பட்டான் (யாத். 4:18). தன் மனைவி, பிள்ளைகளை எத்திரோவிடம் அனுப்பி வைத்தான் (யாத். 18:2)."},{"paragraph":"பின்பு மோசே இஸ்ரவேல் ஜனங்களோடு புறப்பட்டு வருகிறதைக் கேள்விப்பட்டு, அவர்களைச் சந்திக்கும்படி எத்திரோ, சிப்போராளையும், பிள்ளைகளையும் கூட்டிக்கொண்டு ஓரேப் மலைக்குப் போனான் (யாத்.18:1-6). மோசே சந்தோஷமாய் அவர்களை ஏற்றுக்கொண்டு, தேவன் இஸ்ரவேல் ஜனங்களுக்குச் செய்த அற்புதமான நன்மைகளை விவரித்துச் சொன்னான். எத்திரோ இவைகளைக் கேட்டபோது கர்த்தருக்கு ஸ்தோத்திரம் சொல்லி, பலிகளையும் செலுத்தினான் (யாத். 18:7-12)."},{"paragraph":"மோசே ஜனங்களை நியாயம் விசாரிக்கிறதில் முழு நேரத்தையும் செலவழிக்கிறதை எத்திரோ கவனித்து, அவனுக்கு ஆலோசனையாக ஜனங்களுக்குள் திறமையுள்ள ஆள்களைத் தெரிந்து, சிறிய காரியங்களை நியாயம் விசாரிக்க ஏற்படுத்தும்படி சொன்னதை மோசே செய்தான் (யாத். 18:13-27)."},{"paragraph":"பின்பு எத்திரோ தன் தேசத்துக்குத் திரும்பிப் போனான். அவனுடைய மகன் ஓபாப் மோசேயோடு தங்கியிருந்தான் (எண்.10:29)."}]}
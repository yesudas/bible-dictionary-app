{"word":"கீசோன் (Kishon)","sections":[{"paragraph":"<h2>(வளைந்தோடும் ஆறு)</h2>"},{"paragraph":"1. இது பலஸ்தீனாவிலுள்ள ஒரு பெயர் பெற்ற ஆறு. சமாரியாவிலுள்ள கில்போவா, தபோரா மலைகளுக்கு இடையில் உற்பத்தியாகி, யெஸ்ரயேல் சமவெளிக்கூடாய் 23 மைல் தூரம் ஓடி, மத்தியத் தரைக் கடலில் விழுகிறது."},{"paragraph":"கோடை காலத்தில் தண்ணீரில்லாதிருந்தாலும், மழை பெய்யும் வேளையில் கொந்தளிப்பான நீர்ப்பாய்ச்சலிருக்கும்."},{"paragraph":"சீரியருக்கும் இஸ்ரவேலருக்குமிடையில் நடந்த யுத்தத்தில், சிசெராவின் இரதங்களைக் கீசோனின் தண்ணீர் வாரிக்கொண்டு போயிற்று (நியா.4:7; 5:21)."},{"paragraph":"கீசோன் என்னும் ஆற்றண்டை சிசெரா, யாபீன் என்பவர் களுக்குச் செய்தது போலச் செய்யும் என்று சங்கீதக்காரன் கூறுகிறான் (சங். 83:9,10)."},{"paragraph":"இங்கே எலியா பாகாலின் தீர்க்கதரிசிகளை வெட்டிக் கொன்றான் (1 இரா.18:40)."},{"paragraph":"2. இந்தப் பெயருள்ள பட்டணம் யோசுவா. 21:28இல் குறித்துள்ளது. 1 நாளா. 6:72லும் காணப்படுகிறது."}]}
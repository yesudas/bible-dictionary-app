{"word":"கிரேத்தா (Crete)","sections":[{"paragraph":"மத்தியத்தரைக் கடலிலுள்ள ஒரு தீவு.156 மைல் நீளமும், 7.30 மைல் வரை அகலமுமுள்ளது."},{"paragraph":"கிரேக்க தேசம் முன்னேறின காலத்தில் இதுவும் ஒரு விசேஷித்த இடமாயிற்று. பழைய ஏற்பாட்டில் \"கப்கோர்\" என்ற தேசம் இதைக் குறித்ததாக எண்ணப்படுகிறது (உபா. 21:22; ஆமோஸ் 9:7)."},{"paragraph":"பவுல் ரோமாபுரிக்குக் கப்பலில் கொண்டு போகப்பட்டபோது, புயலினால் தடுக்கப்பட்டு, கிரேத்தா தீவின் ஒதுக்கில் தங்கினதாகக் குறித்துள்ளது (அப். 27:7)."},{"paragraph":"பவுல் விடுதலையான பின், அங்கே போயிருக்கையில் தீத்துவை அங்கிருந்த சபையின் காரியங்களைப் பார்க்கும்படி ஏற்படுத்தினான் (தீத்து. 1:12-16)."},{"paragraph":"கிரேத்தியர் பெந்தெகொஸ்தே நாளில் எருசலேமிலிருந்தார்கள் (அப். 2:11)."},{"paragraph":"கிரேத்தா தீவாருடைய தப்பிதமான நடக்கைகளைப் பவுல் கண்டிக்கிறான் (தீத்து. 1:12)."},{"paragraph":"கிரேத்தியரைப் பற்றி 1 சாமு. 30:14; எசே. 25:16; செப். 2:5இல் குறித்துள்ளது."}]}
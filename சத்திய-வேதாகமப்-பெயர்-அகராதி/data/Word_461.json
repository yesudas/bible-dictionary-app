{"word":"மிரியாம் (Miriam)","sections":[{"paragraph":"<h2>(கலகம்)</h2>"},{"paragraph":"1. அம்ராம், யோகெபேத் என்பவர்களின் குமாரத்தி, ஆரோன், மோசே என்பவர்களின் சகோதரி (எண். 26:59). மோசே குழந்தையாயிருக்கையில் நாணலுக்குள் வைக்கப்பட்ட வேளையில் தூரத்தில் நின்று பார்த்துக் கொண்டிருந்தாள் (யாத். 2:4). இஸ்ரவேல் சிவந்த சமுத்திரத்தைக் கடந்தபின், தீர்க்கதரிசியான இவள், தம்புரை எடுத்துக் கொண்டு நடனம்பண்ணினாள் (யாத். 15:20)."},{"paragraph":"ஆஸ்ரோத்தில் ஆரோனும், இவளும் மோசேக்கு விரோதமாய்ப் பேசினதினிமித்தம் அவள் குஷ்டரோகியானாள். ஆரோனின் கேள்விப்படி, மோசே விண்ணப்பம் பண்ணவே சுகமடைந்தாள். ஆகிலும் அதனிமித்தம் ஏழு நாள் ஜனங்கள் பிரயாணம் பண்ணாதிருந்தார்கள் (எண். 12:1-15)."},{"paragraph":"பின்பு அவள் மரித்து, காதேசில் அடக்கம்பண்ணப்பட்டாள் (எண். 20:1). குஷ்டரோகத்தைக் குறித்துச் செய்யவேண்டியதைப்பற்றி மோசே ஜனங்களை எச்சரித்தபோது, மிரியாமுக்கு நடந்ததை நினைத்துக் கொள்ளுங்கள் என்றான் (உபா. 24:8)."},{"paragraph":"இஸ்ரவேல் ஜனத்தை வழிநடத்தின மோசே, ஆரோன் என்பவர்களோடு இவளுடைய பெயரும் சொல்லப்பட்டுள்ளது (மீகா, 6:4)."},{"paragraph":"2. காலேபின் சந்ததியானாகிய மேரேத்தின் மனைவி மிரியாம் (1நாளா. 4:15,17)."}]}
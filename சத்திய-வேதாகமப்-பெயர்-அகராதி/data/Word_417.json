{"word":"பெனாதாத்","sections":[{"paragraph":"<h2>(ஆதாதின் மகன்)</h2>"},{"paragraph":"ஆதாத் சீரியரின் தெய்வம். அவர்களுடைய இராஜாக்கள் தெய்வமக்கள் எனப்பட்டார்கள். இந்தப் பெயருள்ள மூன்று பேர் உண்டு. இவர்கள் தமஸ்குவில் இராஜாக்களாயிருந்தவர்கள்."},{"paragraph":"1. பெனாதாத் சீரியரின் இராஜா. எசியோனின் மகனாகிய தபரிமோனின் குமாரன். இஸ்ரவேல் இராஜாவாகிய பாஷா, யூதாவுக்கு விரோதமாய் ராமாவைக் கட்டினான்."},{"paragraph":"யூதா இராஜாவாகிய ஆசா, பெனாதாத்திடம் உதவி கேட்டான். அப்பொழுது அவன் தன் ஆள்களை அனுப்பி அநேக பட்டணங்களைப் பிடித்துக் கொண்டான். பாஷா அதைக் கேட்டபோது, கட்டுகிறதை விட்டுவிட்டான் (1 இரா. 15:18-21; 2 நாளா. 16:1-6) (கி.மு.860)."},{"paragraph":"2. மேற்சொல்லப்பட்ட பெனாதாத்தின் மகன். இவன் பெயரும் பெனாதாத். இவன் ஆகாப் இராஜாவின் நாள்களில் சமாரியாவைப் பிடிக்கப்போன வேளையில் தோற்கடிக்கப்பட்டான். அடுத்த வருடம் திரும்பவும் யுத்தம்செய்து தோல்வி அடைந்தாலும், ஆகாப் அவனைத் தப்ப வைத்து சமாதானம்பண்ணினான் (1 இரா. 20:1-34)."},{"paragraph":"அசீரியர் பெனாதாத்துக்கு விரோதமாய் வந்தபோது ஆகாபும் மற்றவர்களும் அவனுக்கு உதவிசெய்து, நடந்த யுத்தத்தில் அசீரியருக்கு ஜெயம் கிடைத்தபோதிலும் அவர்களில் அநேகர் கொல்லப்பட்டார்கள் (கி.மு.854)."},{"paragraph":"பின்பு பெனாதாத் இராணுவத்தை எல்லாம் கூட்டிக் கொண்டு சமாரியாவை முற்றுகை போட்டான். கர்த்தர் அவர்கள் பாளயத்திலே சடுதியான திகில் உண்டாகச் செய்ததினிமித்தம் தங்கள் பிராணன் தப்பும்படி ஓடிப்போனார்கள் (2 இரா. 6:24; 7:7)."},{"paragraph":"எலிசா தமஸ்குவுக்குப் போயிருக்கையில், பெனாதாத் வியாதிப் பட்டபோது ஆசகேலை எலிசாவிடம் அனுப்பினான். அவன் திரும்பி வந்து பெனாதாத்தைக் கொன்றுபோட்டு, தான் இராஜாவானான் (2 இரா. 8:7-15)."},{"paragraph":".சீரியாவின் இராஜாவாகிய ஆசகேல் மரித்தபின், அவனுடைய குமாரனாகிய பெனாதாத் இராஜாவானான். யோவாஸ் இவனோடு யுத்தம்பண்ணி, தன் தகப்பன் இழந்துபோன பட்டணங்களைத் திரும்பப் பிடித்துக் கொண்டான் (2 இரா. 13:24,25)."}]}
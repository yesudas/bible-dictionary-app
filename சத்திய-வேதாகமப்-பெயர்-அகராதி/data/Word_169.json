{"word":"ஏலி (Eli)","sections":[{"paragraph":"<h2>(கர்த்தர் மேன்மையுள்ளவர்)</h2>"},{"paragraph":"ஏலி சீலோவில் கர்த்தருடைய ஆலயத்தில் ஆசாரியனாய் அநேக வருடங்கள் ஊழியஞ்செய்தான். சாமுவேல் இவனுக்குக் கீழ் வளர்ந்தான் (1 சாமு. 1:9; 1 இரா. 2:21)."},{"paragraph":"இவனுடைய வம்ச வரலாற்றைப்பற்றி நிச்சயமாய்ச் சொல்ல முடியாவிடினும், இவன் ஆரோனுடைய மகனாகிய இத்தாமாரின் சந்ததியான்."},{"paragraph":"ஏலி பயபக்தியுள்ளவனாயிருந்தும், அவனுடைய குமாரராகிய ஓப்னியும், பினெகாசும் துன்மார்க்க நடத்தையுள்ளவர்களா யிருந்தார்கள் (1 சாமு. 2:23-25)."},{"paragraph":"ஏலியினால் அவர்களை அடக்கக் கூடாமற் போயிற்று."},{"paragraph":"தேவனுடைய மனுஷன் ஒருவன் ஏலியிடம் வந்து அவனுடைய குமாரருடைய துர்நடத்தையினிமித்தம் அவனுடைய குடும்பத்தின் மேல் வரப்போகிற தேவதீர்ப்பை அறிவித்தான் (1 சாமு. 2:27-36). சாமுவேலும் தனக்கு கிடைத்த வெளிப்படுத்தலை ஏலிக்கு அறிவித்தான் (1 சாமு. 3:11-18). பெலிஸ்தரோடு யுத்தம் நடந்தபோது, ஏலியின் குமாரர் கர்த்தருடைய பெட்டியை யுத்தக்களத்துக்குக் கொண்டு போகவே, பெட்டி பிடிபட்டது. அவர்களும் கொல்லப் பட்டார்கள். இதைக் கேள்விப்பட்டு தொன்னூற்றெட்டு வயதாயிருந்த ஏலியும் மல்லாக்காக விழுந்து மரித்தான்."},{"paragraph":"ஏலி இஸ்ரவேலை நாற்பது வருடம் நியாயம் விசாரித்தான் (1 சாமு. 4:1-18). இவனே முதன் முதல் பிரதான ஆசாரியனாயும், நியாயாதிபதியாயுமிருந்தவன்."}]}
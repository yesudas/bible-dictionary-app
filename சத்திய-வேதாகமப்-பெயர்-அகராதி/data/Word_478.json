{"word":"மேதியா (Media)","sections":[{"paragraph":"இது நைகிரிஸ், கஸ்பியன் என்னும் கடல்களுக்கிடையே இருந்த ஒரு பூர்வீகராஜ்யம். தற்போது ஈரான் எனப்படுகிறது."},{"paragraph":"எரேமியாவின் நாள்களில், சின்ன ஆசியா, கருங்கடல் என்ற இடங்கள் மட்டும் பரந்திருந்த ஒரு விசாலமான தேசம்."},{"paragraph":"இத்தேசத்தார் மீதியானியர் அல்லது மேதியர் எனப்பட்டார்கள். யாப்பேத்தின் சந்ததியார் (ஆதி. 10:2) விசேஷ ஜாதிக் குதிரைகளை வளர்த்தார்கள். கி.மு. 886இல் மூன்றாம் சல்மனேசர் என்பவன் இவர்கள் இருந்த பகுதிகளுக்குப் போய், குதிரைகள் வாங்கினான்."},{"paragraph":"அதன்பின் அசீரிய இராஜாக்கள் அங்கே போக்குவரத்தாயிருந்து, பிற்பாடு திக்லாத்பிலேசார் கி.மு. 743இல் இந்தத்தேசத்தைக் கைப்பற்றினான்."},{"paragraph":"சர்கோன் இராஜா சிறைப்பிடித்த இஸ்ரவேலரை மேதியாவில் குடியேற்றினான் (2 இரா. 17:6; 18:1),"},{"paragraph":"கி.மு. 612இல் நினிவேயை அழிக்கிறதற்கு மேதியா பாபிலோனியாவுக்கு உதவியாயிருந்தது."},{"paragraph":"கி.மு. 350இல் பெர்சிய இராஜாவாகிய கோரேஸ், மேதியா தேசத்தைப் பிடித்து அதன் இராஜாவானான்."},{"paragraph":"அநேக மேதியருக்கு விசேஷ உத்தியோகங்கள் கொடுக்கப்பட்டன. மேதியருடைய பழக்க வழக்கங்களும், அவர்களுடைய பிரமாணங்களும் பெர்சிய தேசத்தில் ஏற்றுக் கொள்ளப்பட்டன (தானி. 6:8, 15). பின்பு இரண்டு தேசங்களும் மேதியா-பெர்சியா என ஒரு தேசம்போல் ஐக்கியப்பட்டிருந்தன. தானியேல் தரிசனத்தில் கண்ட இரண்டு கொம்புள்ள ஆட்டுக்கடா பெர்சிய, மேதிய இராஜாக்களைக் குறிக்கிறது (தானி. 8:20; எஸ். 1:19)."},{"paragraph":"பாபிலோன் தேசத்தை அழிக்கும்படி கர்த்தர் மேதியரை எழுப்பினார் (ஏசாயா, 13:17; எரே. 51:11,28)."},{"paragraph":"பாபிலோனின் புது இராஜா தரியு, ஒரு மேதியனென்று சொல்லப்படுகிறான் (தானி. 11:1)."},{"paragraph":"மேதியாவிலிருந்த யூத ஜனங்களின் சரித்திரம் (எஸ்தர். 1:3, 14,18,19)இல் சொல்லப்படுகிறது."}]}
{"word":"சீதோன் (Zidon)","sections":[{"paragraph":"<h2>(கோட்டை)</h2>"},{"paragraph":"இது தீரு பட்டணத்துக்கு 20 மைல் வடக்கேயுள்ள ஓர் பெனிக்கியரின் துறைமுகம். ஆசேர், செபுலோன் நாடுகளுக்கு வட எல்லை (ஆதி. 49:13; யோசுவா. 19:26; நியா.1:31)."},{"paragraph":"கி.மு. 701இல் சனகெரிப், சீதோன் பட்டணத்துக்கு விரோதமாய்ப் போய், அதைப் பிடித்தான் (ஏசாயா. 23:1-12). அசீரியா குன்றிப் போனபோது, சீதோன் மறுபடியும் சுயாதீனம் பெற்றது. ஆனால் கி.மு. 587இல் நேபுகாத்நேச்சார், எரேமியா முன்னுரைத்தபடி, அதை முற்றுகை போட்டுப் பிடித்தான். கி.மு. 333இல், இது மகா அலெக்சாந்தரின் ஆதிக்கத்துக்குள்ளாயிற்று. பின்பு கி.மு. 64இல் ரோமர் அதைக் கைப்பற்றினார்கள்."},{"paragraph":"ஆகாப் விவாகம்பண்ணின யேசபேல், சீதோனியரின் இராஜாவாகிய ஏத்பாகாலின் குமாரத்தி (1 இரா. 16:31). இரண்டாம் தேவாலயம் கட்டுவதற்கு சீதோனியரும் கேதுரு மரங்களைக் கொடுத் தார்கள் (எஸ்றா. 3:7). தீர்க்கதரிசிகள் பல முறைகளில் சீதோன் மேல் வரப்போகிற தேவ தீர்ப்பைக் கூறியுள்ளார்கள் (ஏசாயா. 23:12; எரே. 27:3-6; எசே. 28:21,22; யோவான் 3:4-6). சீதோனியரும் இயேசுவின் பிரசங்கத்தைக் கேட்டார்கள் (மத். 15:21; மாற்கு. 3:8). அவர் சீதோன் பட்டணத்து அருகே ஒரு வீட்டில், சிரோபேனிக்கியா ஸ்திரீயின் மகளைப் பிடித்திருந்த பிசாசை நீக்கி விட்டார் (மாற்கு. 7:24-30)."},{"paragraph":"ஏரோது-அகிரிப்பா என்பவன் சீதோனிலிருந்து அவனைக் காண வந்தவர்களுக்கு சிங்காசனத்தின் மேலிருந்து பிரசங்கம் பண்ணினான் (அப்.12:20). பவுலும் ரோமாபுரிக்குப் போக பிரயாணத்தில் சீதோன் துறையில் தங்கினபோது, தன் சிநேகிதரிடம் போய் இளைப் பாறுதலடைய உத்தரவு பெற்றான் (அப். 27:3)."}]}
{"word":"மத்தேயு (Matthew)","sections":[{"paragraph":"<h2>(யேகோவாவின் கொடை)</h2>"},{"paragraph":"இவன் ஓர் அப்போஸ்தலனும், சுவிசேஷகனுமாய் இருந்தான். அப்போஸ்தல ஊழியத்துக்கு அழைக்கப்படுமுன் இவன் பெயர் லேவி (மத். 9:9). அல்பேயுவின் மகன் (மாற்கு. 2:14). ஓர் ஆயக்காரன் (மத்.10:3)."},{"paragraph":"இவன் ஆயத்துறையில் இருக்கையில் இயேசு தமக்குப் பின்வரும்படி சொல்லவே, அவன் எழுந்து போனான். பின்பு இயேசுவுக்கும் மற்றவர்களுக்கும் தன் வீட்டில் ஒரு விருந்து கொடுத்தான் (மத். 9:9,10; மாற்கு. 2:15; லூக்கா. 5:29)."},{"paragraph":"இயேசு பரலோகம் போன பின் மத்தேயு பலஸ்தீனாவில் அநேக வருடங்களாய்ப் பிரசங்கித்தபின், பிற தேசங்களுக்குப் போய் சுவிசேஷத்தைக் கூறினான் என்று சொல்லப்படுகிறது."},{"paragraph":"இவன் தன்னுடைய சுவிசேஷத்தை முதலில், எபிரெய பாஷையில் எழுதி, சில வருடங்களுக்குப் பின் (கி.பி. 60இல்) கிரேக்க பாஷையில் பூரணப்படுத்தி எழுதினான் என்று தெரிகிறது. பாரம்பரியத்தின்படி இவன் எத்தியோப்பியாவில் கல்லெறியப்பட்டு இரத்த சாட்சியாக மரித்தான்."}]}
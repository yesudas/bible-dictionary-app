{"word":"அலெக்சந்தர் (Alexandar)","sections":[{"paragraph":"<h2>(ஜனங்களுக்கு உதவிக்காரன்)</h2>"},{"paragraph":"மக்கெதோனியா இராஜாவாகிய பிலிப்பு என்பவனின் மகன். உலகத்தை வென்ற \"மகா அலெக்சந்தர்” எனப்பட்டவன். இவன் கி.மு. 336 முதல் 326 வரை மக்கெதோனியாவில் இராஜ்யபாரம் பண்ணினான்."},{"paragraph":"தொடக்கத்தில் கிரேக்க தேசத்தைக் கீழ்ப்படுத்தினதின்பின், தீரு,காசா, எகிப்து முதலிய தேசங்களைப் பிடித்துக்கொண்டு வட இந்தியா மட்டும் போயிருந்தான்."},{"paragraph":"பாரம்பரியத்தின்படி இவன் எருசலேமுக்கும் போனதாகச் சொல்லப்படுகிறது. அச்சமயம் பிரதான ஆசாரியனாயிருந்த யதுவா (Jaodua - நெகே. 12:11) என்பவன் அலங்கார வஸ்திரங்கள் தரித்துக் கொண்டு தன்னுடைய மற்ற ஆசாரியர் எல்லாரோடுங்கூட அலெக்சந்தரை சந்திக்கப் போனானென்றும், அப்பொழுது அவன் இவர்களைப் பார்த்து, மனதில் உணர்த்தப்பட்டு கர்த்தரின் நாமத்தை மகிமைப்படுத்தினானென்றும் தெரியவருகிறது."},{"paragraph":"இவன் திரும்பித் தன் தேசத்துக்குப் போகிற வழியில் பாபிலோனியாவில் காய்ச்சல் பிடித்து மரித்தான்."},{"paragraph":"2. சிரேனா ஊரானாகிய சீமோனின் மகன். இவன் இயேசுவுடைய சிலுவையைச் சுமக்க பலவந்தம் பண்ணப்பட்டான் (மாற்கு. 15:21)."},{"paragraph":"3. பிரதான ஆசாரியருடைய குடும்பத்தைச் சேர்ந்தவன். பேதுருவையும், யோவானையும் விசாரணை செய்தவர்களிலொருவன் (அப். 4:6"},{"paragraph":"4. எபேசுவில் கலகம் நடந்த வேளையில் பவுலோடிருந்தவர் களில் ஒருவன் (அப். 19:33)."},{"paragraph":"5. எபேசுவிலிருந்த ஒரு கிறிஸ்தவன். பின்பு இவன் விசுவாசத்தை சேதப்படுத்தி, வேதப் புரட்டனானதினிமித்தம், பவுல் அவனைச் சபையிலிருந்துத் தள்ளிவிட்டான் (1 தீமோ 1:20)."},{"paragraph":"6. கன்னானாகிய அலெக்சந்தர் பவுலுக்கு வெகு தீமை செய்தவன் (2 தீமோ 4:14)."}]}
{"word":"ஆசா (Asa)","sections":[{"paragraph":"<h2>(பரிகாரி)</h2>"},{"paragraph":"1. இராஜ்யம் பிரிக்கப்பட்டப் பின், இவன் யூதாவின் மூன்றாம் இராஜாவானான். அபியாவின் மகன் ரெகொபெயாமின் பேரன். அப்சலோமின் குமாரத்தியாகிய மாகாள் இவனுடைய தாய் (1 இரா. 15:1-10),"},{"paragraph":"இவன் கர்த்தரின் பார்வைக்கு நன்மையானதைச் செய்தான். தேசம் பத்து வருஷம் அமரிக்கையாயிருந்தது. விக்கிரகங்களை அகற்றி விக்கிரகத் தோப்புகளை வெட்டினான். யூதாவில் அரணிப்பான பட்டணங்களைக் கட்டினான். பராக்கிரமசாலிகளான பெரிய சேனைகள் இவனுக்கு இருந்தது (2 நாளா. 14:1-8)."},{"paragraph":"எத்தியோப்பியனாகிய சேரா பத்து லட்ச சேனையோடு இவனுக்கு விரோதமாய் வந்தபோது, இவன் தேவனை நோக்கி ஜெபித்தபின் அவர்களை முறிய அடித்தான் (2 நாளா. 14:9-12)."},{"paragraph":"ஓதேத் தீர்க்கதரிசியின் ஏவுதலின்படி ஆசா பலிபீடத்தை புதுப்பித்துக் கட்டி விசேஷ பண்டிகை கொண்டாடினான் (2 நாளா. 15:8-15). ஆசாவின் தாயாகிய மாகாளின் விக்கிரகத்தை நிர்மூலமாக்கி, அவளையும் இராஜாத்தியாயிராதபடி விலக்கிப்போட்டான் (2 நாளா. 15:16)."},{"paragraph":"இஸ்ரவேல் இராஜாவாகிய பாஷா இவனுக்கு விரோதமாய் வந்தபோது, இவன் சீரிய இராஜாவாகிய பெனாதாத்துக்குப் பணம் அனுப்பி, உதவி கேட்டதினிமித்தம், அவன் இஸ்ரவேலை முறிய அடித்தான். பாஷா சேர்த்துவைத்த மரங்களை, ஆசா எடுத்து, கேபாவையும் மிஸ்பாவையும் கட்டினான் (2 நாளா. 16:1-6; 1 இரா. 15:16-22)."},{"paragraph":"ஆசா கர்த்தரைத் தேடாமல் சீரியருடைய உதவியை நாடினபோது, ஞானதிருஷ்டிக்காரனாகிய அனானி அவனைக் கண்டித்ததினிமித்தம், ஆசா அவனைச் சிறைப்படுத்தினான் (2 நாளா. 16:7-10). ஜனங்களையும் கொடூரமாய் நடத்தினான். அவனுடைய முப்பத்தொன்பதாம் வருஷத்தில் கால்களில் வியாதி கண்டு, அவன் நோவு உக்கிரமாயிருந்தபோதும், அவன் கர்த்தரை அல்ல. பரிகாரி களையே தேடினான். அவன் மரித்து பெத்லகேமில் தனக்கென்று வெட்டி வைத்திருந்த கல்லறையில் அடக்கம் பண்ணப்பட்டான் (2 நாளா. 16:12-14)."},{"paragraph":"2. ஒரு லேவியன், எல்க்கானாவின் மகனும், பெரகியாவின் தகப்பனுமானவன் (1 நாளா. 9:16)."}]}
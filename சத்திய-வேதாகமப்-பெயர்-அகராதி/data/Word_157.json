{"word":"ஏதேன் (Eden)","sections":[{"paragraph":"<h2>(மகிழ்ச்சி)</h2>"},{"paragraph":"1. எசேக்கியாவின் சீர்த்திருத்தங்களில் உதவியாயிருந்த ஒரு லேவியனின் பெயர் (2 நாளா. 29:12; 31:18)."},{"paragraph":"2. தீருவுடன் வியாபாரம் செய்த இடமும், ஜனங்களும் (எசே.27:23; 2 இரா. 19:12; ஏசாயா. 37:12)."},{"paragraph":"<h1>ஏதேன் தோட்டம் (Garden of Eden)</h1>"},{"paragraph":"ஆதாம், ஏவாள் என்பவர்களுக்காகத் தேவன் உண்டாக்கின தோட்டம் (ஆதி. 2:8)."},{"paragraph":"கர்த்தர் சீயோனிலிருக்கிற வனாந்தரத்தை (யூதா தேசம்) ஏதேனைப் போலாக்குவார் (ஏசாயா. 51:3)."},{"paragraph":"தீருவின் அதிபதி, தேவனுடைய தோட்டமாகிய ஏதேனில் இருந்தவன். இங்கே தீருவின் அதிபதி என்பது தீரு இராஜ்யத்தில் ஆளுகை செய்து கொண்டிருந்த விழுந்துபோன ஆவியைக் குறிக்கும். அதாவது அந்தத் தூதன் (எசே. 28:13). அவன் ஏதேனில் பாவமில்லாத பரிபூரணனாயிருந்தான்."},{"paragraph":"இந்தத் தோட்டம் இருந்த இடத்தைத் திட்டமாய் சொல்லக்கூடாத போதிலும் திகிரிஸ், ஐப்பிராத்து என்னும் நதிகள் இத்தோட்டத்திற் கூடாய்ப் போன ஓர் ஆற்றின் கிளைகள் என்று சொல்லப்படுகிறது."},{"paragraph":"ஆதாமும், ஏவாளும் இந்தத் தோட்டத்திலிருந்தபோது, பிசாசினால்"},{"paragraph":"சோதிக்கப்பட்டு, நன்மை தீமை அறியத்தக்க விருட்சத்தின் கனியைப்புசித்ததினிமித்தம் தோட்டத்திலிருந்து துரத்தப்பட்டார்கள் (ஆதி.3:4-6, 23). ஏதேன் தோட்டத்தைக் காவல் செய்ய கேருபீன்களையும், சுடரொளிப் பட்டயத்தையும் தேவன் வைத்தார்."}]}
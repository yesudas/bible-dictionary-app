{"word":"சீரியன் (ர்)","sections":[{"paragraph":"சீரியாவிலிருந்த ஜனங்களில் பெரும்பாலோர் ஆராமியர். ஆராம், சேமுடைய சந்ததியான் (ஆதி. 10:22). அவன் ஆபிரகாமுடைய சகோதரனாகிய நாகோரின் பேரன் (ஆதி.22:21). இஸ்ரவேலரும் ஆராமியரும் இனத்தவர்கள். \"என் தகப்பன் அழிவுக்கு நேரான சீரியா தேசத்தானாயிருந்தான்\" என்று யாக்கோபைப் பற்றி சொல்லி யுள்ளது (உபா. 26:5). சீரியனான லாபானின் சகோதரியாகிய ரெபெக்காளை, ஈசாக்கு விவாகம் செய்தான். பின்பு, அவன் குமாரத்திகளை யாக்கோபு விவாகம் செய்தான் (ஆதி. 24:29). ஆபிரகாமின் நாள்களிலும், தமஸ்குவில் குடியேறிய ஆராமியர் (ஆதி. 15:2). இஸ்ரவேலருக்கு விரோதமாயிருந்தார்கள். பின்பு தாவீது அவர்களைக் கீழ்ப்படுத்தியும், இஸ்ரவேல் இராஜ்யம் பிரிந்த பின், ஆராமியர் திரும்பவும் பலத்துக்கொண்டார்கள். இவர்களுக் கிடையில் யுத்தம் நடந்துக்கொண்டே இருந்தது, கடைசியில் கி.மு. 732இல் தமஸ்குவைத் திக்லாத்பிலேசர் பிடித்தபோது, சீரியருடைய இராஜ்யம் முடிவுக்கு வந்தது."},{"paragraph":"சீரியரும், பாபிலோனியரும் ஒரே தேவர்களைச் சேவித்தனர்."}]}
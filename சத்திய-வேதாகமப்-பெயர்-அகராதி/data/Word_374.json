{"word":"நோவா (Noah)","sections":[{"paragraph":"<h2>(ஓய்வு)</h2>"},{"paragraph":"பூர்வீகக் கோத்திரத் தலைவன். ஆதாமிலிருந்து பத்தாம் தலைமுறையான லாமேக்கின் மகன் (1 நாளா. 1:4). இவன் பிறந்த போது \"நம்மைத் தேற்றுவான்\" என்று சொல்லி, லாமேக்கு இவனுக்கு நோவா என்று பேரிட்டான் (ஆதி 5:29). நோவாவின் காலத்திலிருந்த ஜனங்கள் துஷ்டராயும், தேவபயமற்றவர்களாயும் இருந்தார்கள். இவனுக்கோ கர்த்தரின் கண்களில் கிருபை கிடைத்தது. நோவா நீதிமானும் உத்தமனுமாயிருந்தான். தேவனோடு ஐக்கியப்பட்ட ஜீவியம் செய்தான் (ஆதி.6:1-9). அக்காலத்திலிருந்த அவபக்தியுள்ள ஜனங்களுக்கு நீதியைப் பிரசங்கித்தான் (2 பேதுரு. 2:5; எசே. 14:14)."},{"paragraph":"தேவன் நோவாவுக்குத் தரிசனமாகி, பூமி கொடுமையால் நிறைந்திருந்தபடியால் அதை அழிக்கப் போகிறதாகவும், அதற்குமுன் ஒரு பேழையைச் செய்யவும் சொன்னார். அவன் அதைச் செய்து கொண்டு ஜனங்களுக்கும் பிரசங்கித்தான்."},{"paragraph":"பின்பு கர்த்தரின் சொற்படி, நோவா தன் குடும்பத்தோடும், மிருக ஜீவன்களோடும் பேழைக்குள் பிரவேசித்தான் (ஆதி. 7:1)."},{"paragraph":"ஜலப்பிரளயம் உண்டாகி, பூமியிலுள்ள வஸ்துக்களனைத்தையும் அழித்தபின், நோவாவும் குடும்பமும் பேழைக்குள்ளிருந்த சகல ஜீவ பிராணிகளும் புறப்பட்டு வந்தன (ஆதி. 8:18)."},{"paragraph":"தேவன் நோவாவையும், குமாரரையும் ஆசீர்வதித்து, அவர்களோடு ஓர் உடன்படிக்கையும் செய்தான் (ஆதி. 9:1,8)."},{"paragraph":"இவைகளின்பின் நோவா ஒரு திராட்சைத் தோட்டத்தை உண்டாக்கி, அதில் குடித்து வெறித்திருந்தபோது, காம் அவனை இகழ்ந்து பேசினதினிமித்தம் சபிக்கப்பட்டான் (ஆதி. 9:22-25)."},{"paragraph":"ஜலப்பிரளயம் உண்டானபோது நோவாவுக்கு 600 வயது; மரிக்கும்போது 950 வயது (ஆதி. 7:11; ஆதி. 9:29)."},{"paragraph":"அவனுக்கு மூன்று குமாரர்கள் இருந்தார்கள். அவர்களால் பூமியெங்கும் ஜனங்கள் பரம்பினார்கள் (ஆதி. 9:19)."}]}
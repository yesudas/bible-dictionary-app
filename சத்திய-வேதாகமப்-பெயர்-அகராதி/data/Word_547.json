{"word":"லாபான் (Laban)","sections":[{"paragraph":"இவன் பதான் அராம் ஊரான் (ஆதி. 28:5). பெத்துவேலின் மகன். ரெபெக்காளின் சகோதரன் (ஆதி. 24:29), லாபான் லேயாள், ராகேல் என்பவர்களின் தகப்பன் (ஆதி. 29:16). ஆபிரகாமும்,"},{"paragraph":"லோத்தும் தங்கள் தேசத்தைவிட்டுப் போனபின், அந்தக் குடும்பத்தைச் சேர்ந்த மற்றவர்கள் ஆரானில் இருந்துவிட்டார்கள். இவ்விடத்திலிருந்து ஈசாக்கும், யாக்கோபும் தங்களுக்கு மனைவிகளைத் தேடிக் கொண்டார்கள்."},{"paragraph":"ஆபிரகாமின் ஊழியக்காரன் ஈசாக்குக்குப் பெண் தேடிக் கொண்டு ஆராமுக்குப் போன பொழுது ரெபெக்காளின் சகோதரன் லாபான் முன் வந்து காரியங்களை நடத்தினான் (ஆதி. அதி.24)."},{"paragraph":"யாக்கோபு ஏசாவுக்குப் பயந்து, ஆரானுக்குப் போனபோது, அவன் ராகேல் மேல் வைத்த அன்பை லாபான் அறிந்து அவனிடம் பதினான்கு வருடம் ஊழியம் வாங்கினான்."},{"paragraph":"கடைசியில் யாக்கோபு தனக்கு உண்டானவைகளெல்லாவற்றையும் எடுத்துக்கொண்டு, லாபானுக்குத் தெரியாமல், ஓடிப்போன வேளையில் லாபான் அவனைத் தொடர்ந்து போய்க் கண்டுபிடித்தான். ஆனாலும் தேவனால் எச்சரிக்கப்பட்டதினிமித்தம் ஒரு தீங்கும் செய்யாமல், யாக்கோபுடன் மிஸ்பாவில் உடன்படிக்கைபண்ணிக் கொண்டு திரும்பினான் (ஆதி. 31:22-55)."},{"paragraph":"லாபானும் யாக்கோபும் ஒருவரோடொருவர் நடந்துகொண்டதைப் பார்த்தால், இருவரும் கபடுள்ளவர்கள். ஆனால் லாபான் யாக்கோபுக்கு மாமன், எஜமான். யாக்கோபு லாபானுக்கு மருமகன், ஊழியக்காரன் இருவரும் பொருளாசைக்காரர். சுய நன்மையை நோக்கினவர்கள். எப்படியாயினும் தேவனுடைய கரம் யாக்கோபின் மேலிருந்ததென்பது தெளிவாகிறது."},{"paragraph":"2. மோசே, ஜனங்களுக்குத் தன் கடைசி வார்த்தைகள் சொன்ன ஓர் இடம் (உபா.1:1)."}]}
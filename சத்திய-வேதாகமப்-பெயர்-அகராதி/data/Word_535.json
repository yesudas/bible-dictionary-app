{"word":"ராமா (Rama)","sections":[{"paragraph":"இந்தப் பெயரின் அர்த்தம் உயர்ந்த இடம். இது பென்யமீன் கோத்திரத்தாருக்குக் கொடுக்கப்பட்ட பட்டணங்களில் ஒன்று. எருசலேமிலிருந்து 5 மைல் தூரத்திலுள்ளது (யோசுவா. 18:25)."},{"paragraph":"ஒரு லேவியன், தன் மறுமனையாட்டியுடன் பிரயாணம் போகையில் இவ்விடத்தில் இராத்தங்கினான். இது சம்பந்தமாய் அங்கே பெரிய குழப்பம் உண்டாயிற்று (நியா. 19:13)."},{"paragraph":"பெத்தேலுக்கும், ராமாவுக்குமிடையில் தெபொராள் குடியிருந்தாள் (நியா. 4:5)."},{"paragraph":"யூதா இராஜா ஆசாவுக்கும், இஸ்ரவேல் இராஜா பாஷாவுக்கு மிடையில் யுத்தம் நடந்தபோது பாஷா ராமாவைக் கட்டினான். பின்பு ஆசா அதை உடைத்து அதன் மரங்களால் கேபாவையும், மிஸ்பாவையும் கட்டினான் (1 இரா. 15:17-22; 2 நாளா. 16:1-6)."},{"paragraph":"எருசலேம் விழுந்த பின், நெபுசராதான் சிறைப்பட்டவர்களை இவ்விடத்தில் சேர்த்தான் (எரே. 40:1)."},{"paragraph":"சிறையிருப்பிலிருந்துத் திரும்பி வந்தவர்கள் இங்கே குடியேறினார்கள் (எஸ்றா. 2:26; நெகே. 11:33)."},{"paragraph":"இது ராகேலின் கல்லறைக்கு அருகில் இருந்ததாகத் தெரிகிறது (எரே. 31:15; 1 சாமு. 10:2; மத். 2:17)."},{"paragraph":"2. எப்பிராயீம் மலைத் தேசத்திலுள்ள ஒரு பட்டணம். சோபயீம், ராமதாயீம் என்றும் குறித்துள்ளது. சாமுவேல் பிறந்ததும், குடியிருந்ததும் இவ்விடத்திலேயே (1 சாமு. 1:1-19; 2:11; 7:17; 8:4; 15:34; 16:13)."},{"paragraph":"தாவீது சவுலுக்குத் தப்பி ஓடிப்போய் இங்கே ஒதுக்கிடம் தேடினான் (1 சாமு. 19:18-23; 20:1; 22:6)."},{"paragraph":"சாமுவேல் மரித்து அடக்கம் பண்ணப்பட்டதும் ராமாவிலேயே (1 சாமு. 25:1; 28:3)."},{"paragraph":"3. ஆசேருக்குள்ள ஒரு பட்டணம் (யோசுவா. 19:29)."},{"paragraph":"4. நப்தலி தேசத்திலுள்ள ஒரு பட்டணம் (யோசுவா. 19:36)."},{"paragraph":"5. ராமோத் என்று 1 சாமு. 30:27இல் குறித்துள்ளது (2 இரா, 8:28; 2 நாளா. 22:5)."}]}
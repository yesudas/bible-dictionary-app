{"word":"காசா, காத்சா (Gaza)","sections":[{"paragraph":"காசா என்பதின் பொருள் \"அரணிப்பான இடம்.\" இது பெலிஸ்தருடைய முக்கிய ஐந்து பட்டணங்களில் ஒன்று. சிம்சோனின் ஜீவிய சரித்திரத்தில் இந்த இடம் பலமுறை குறிக்கப்பட்டுள்ளது."},{"paragraph":"ஆரம்பத்தில் கானானியருடைய எல்லை காசா மட்டும் இருந்தது (ஆதி. 10:19)."},{"paragraph":"யோசுவா கைப்பற்றின தேசம் காசா மட்டும் இருந்தது (யோசுவா. 10:41). அக்காலத்தில் இங்கே ஏனாக்கியர் குடியிருந்தார்கள் (யோசுவா 11:22)."},{"paragraph":"யூதா காசாவைப் பிடித்த போதிலும், அது அவர்கள் வசம் அதிக காலம் இருக்கவில்லை. தேசம் பங்கிடப்பட்டபோது, இது யூதாவுக்குக் கொடுக்கப்பட்டது (யோசுவா. 15:47). ஆனால் பெலிஸ்தர் அதை மறுபடியும் கைப்பற்றி, சிம்சோனின் நாள்கள்வரை அவர்கள் கைவசம் இருந்தது."},{"paragraph":"ஒருமுறை அங்கிருந்த ஒரு வேசி வீட்டில் சிம்சோனைப் பிடிக்கப் பெலிஸ்தர் ஆயத்தமானபோது, அவன் இரவில் பட்டணத்துக் கதவுகளைப் பெயர்த்தெடுத்து, எதிரே இருந்த மலையுச்சிக்குச் சுமந்துகொண்டு போனான் (நியா. 16:1-13)."},{"paragraph":"பின்பு தெலீலாள் வீட்டில் பெலிஸ்தர் சிம்சோனைப் பிடித்து, அவன் கண்களைப் பிடுங்கி, காசாவுக்குக் கொண்டுபோய், சிறைச்சாலையில் மாவரைக்க வைத்தார்கள் (நியா. 16:21)."},{"paragraph":"எரேமியாவின் நாள்களில் காசா பார்வோனின் கைவசம் இருந்தது (எரே. 47:1). கி.மு. 332இல் மகா அலெக்சாந்தர் அதைப்பிடித்து, முற்றாய் அடித்தான் (ஆமோஸ். 1:6,7; செப். 2:4; சக. 9:5),"},{"paragraph":"இந்த இடம் ஆசா என்றும் குறிக்கப்பட்டுள்ளது (உபா. 2:22;1 இரா. 2:24; எரே. 25:20)."},{"paragraph":"சுவிசேஷகனாகிய பிலிப்பு காசாவுக்கு, வனாந்தர வழியாய்ப் போக வேண்டியிருந்தது (அப். 8:26)."},{"paragraph":"பிற்காலங்களில் வேறொரு பட்டணம் கட்டப்பட்டு, குஸ்ஸே என்று பெயரிடப்பட்டது. தற்காலத்திலும் 16,000 குடும்பங்கள் அங்கே இருக்கின்றனவாம்."}]}
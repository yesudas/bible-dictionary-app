{"word":"சீலோ (Shiloh)","sections":[{"paragraph":"பெத்தேலிலிருந்து ஒன்பது மைல் வடக்கேயும், சீகேமிலிருந்து பத்து மைல் தெற்கேயும் உள்ள எப்பிராயீமைச் சேர்ந்த பட்டணம் (நியா.21:19)."},{"paragraph":"நியாயாதிபதிகளின் நாள்களில் இஸ்ரவேலரின் தேவாலயம் இங்கே இருந்தது."},{"paragraph":"இஸ்ரவேல் கானான் தேசத்தைக் கைப்பற்றினபின், இங்கே கூடி ஆசரிப்புக் கூடாரத்தை நிறுத்தினார்கள். யோசுவா சீலோவில் சீட்டுப்போட்டு, இஸ்ரவேலருக்குத் தேசத்தைப் பங்கிட்டான் (யோசுவா 18:10). லேவியருக்கும் பட்டணங்களை நியமித்தார்கள் (யோசுவா.18:21)."},{"paragraph":"பென்யமீன் கோத்திர ஸ்திரீகள் அழிந்தபடியினால், சீலோவில் வருடந்தோறும் பண்டிகை கொண்டாடுகிற நாள்களில் நடனம் செய்யப்போன இஸ்ரவேலின் பெண்களைப் பிடித்துப் பென்யமீன் புத்திரர் தங்கள் தேசத்துக்குக் கொண்டுபோனார்கள் (நியா. 21:16-23). இங்கு ஆலயத்தில் சாமுவேல் ஊழியம் செய்துகொண்டிருந்தான் (1 சாமு. 1:24-28)."},{"paragraph":"பின்பு இங்கிருந்த ஆலயம் அழிக்கப்பட்டதுபோல, எருசலேம் தேவாலயத்துக்கும் சம்பவிக்குமென்று எரேமியா தீர்க்கதரிசனமாய் உரைத்தான் (எரே. 7:14; 26:6-9)."},{"paragraph":"அகியா தீர்க்கதரிசி இந்த ஊரான் (1 இரா. 11:29; 14:2)."},{"paragraph":"ஆதி. 49:10இல் “சமாதான கர்த்தர்” என்பது ஆங்கிலத்தில் சீலோ என்று குறித்துள்ளது."}]}
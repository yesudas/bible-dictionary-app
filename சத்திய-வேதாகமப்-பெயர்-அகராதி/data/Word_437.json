{"word":"மக்கெதோனியா (Macedonia)","sections":[{"paragraph":"இது துவக்கத்தில் கிரேக்க தேசத்தின் வடபாகம். அப்பொழுது ஓர் அற்ப தேசமாயிருந்து, பின்பு பிலிப்பு, அவனுடைய மகன் மகா அலெக்சாண்டர் என்பவர்களின் காலங்களில் வல்லமையான இராஜ்யமாயிற்று (கி.மு. 356-323). பழைய ஏற்பாட்டில் இதன் பெயர் சொல்லப்படாதிருந்தாலும் தானி. 8:5-8இல் குறித்துள்ள வெள்ளாட்டுக்கடா இத்தேசத்து இராஜாவைக் கருதுகிறது."},{"paragraph":"புதிய ஏற்பாட்டில் நாள்களில் மக்கெதோனியா ரோமருடைய அரசாட்சிக்குக் கீழிருந்தது (கி.பி. 146). அதில் இருந்த பட்டணங்கள் பிலிப்பி, தெசலோனிக்கே, பெரோயா என்பவைகள். இவ்விடங்களில் சுவிசேஷம் கூறப்பட்டு, சபைகளும் இருந்தன. பவுலும் இவ்விடங்களுக்குப் போனான் (அப். 19:21)."},{"paragraph":"பவுல் ஒரு தரிசனத்தில் மக்கெதோனியா தேசத்தான் தன்னை அழைத்தாகக் கண்டான்."},{"paragraph":"மக்கெதோனியா சபையார் எருசலேமில் பஞ்சம் உண்டானபோது அங்குள்ள தரித்திர சகோதரருக்கு உதவிசெய்தார்கள் (ரோமர். 15:26). பவுல் இதைப்பற்றி தெசலோனிக்கே சபைக்கு எழுதுகிறான் (1 தெச. 1:7,8)."},{"paragraph":"பவுல் மக்கெதோனியா தேசத்து நாடுகளில் ஒன்றுக்குத் தலைமையான பிலிப்பி பட்டணத்துக்குப் போய்ப் பிரசங்கித்தான் (அப். 16:12). அவ்விடம் விட்டுப்போனபின் திரும்பவும் அங்கே போக விரும்பினான் (அப். 20:1; 2 கொரி. 1:16). மக்கெதோனியா சபையார் எருசலேம் கிறிஸ்தவர்களுக்குச் சந்தோஷமாயும், உதாரத்துவமாயும் கொடுத்ததைப்பற்றி புகழ்ந்து பேசுகிறான் (2 கொரி. 8:1-6)."},{"paragraph":"மக்கெதோனியராகிய காயுவும், அரிஸ்தர்க்கும் பவுலுக்கு வழித்துணையாய்ப் போய் இருந்தார்கள் (அப். 19:29)."},{"paragraph":"முதலாம் காவலிருப்பின் பிற்பாடும் பவுல் இவ்விடம் போனதாகத் தெரிகிறது (பிலி. 1:25; 1 தீமோ. 1:3)."},{"paragraph":"<h1>மக்கதோனியா - பிலிப்பு</h1>"},{"paragraph":"மகா அலெக்சாந்தரின் தகப்பன்."}]}
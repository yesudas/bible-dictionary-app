{"word":"தர்ஷீஸ் (Tarshish)","sections":[{"paragraph":"<h2>(கடினமான)</h2>"},{"paragraph":"வேதாகமத்தில் தர்ஷீஸ் என்ற சொல் ஆள்களையும்."},{"paragraph":"இடங்களையும் குறிக்கிறது."},{"paragraph":"ஆள்களின் பெயர்கள் :"},{"paragraph":"1. பென்யமீன் கோத்திரத்துப் பில்கானின் மகன் (1 நாளா. 7:10)."},{"paragraph":"2. பெர்சியா இராஜாவாகிய அகாஸ்வேருவின் ஏழு அதிபதிகளில் ஒருவன். இவர்களுக்கு இராஜ சமுகத்தைத் தரிசிக்கும் அதிகாரம் உண்டு (எஸ். 1:13)."},{"paragraph":"3. நோவாவின் பேரனாகிய யாவானின் குமாரன் (ஆதி.10:4; 1நாளா.1:7)."},{"paragraph":"இடங்களின் பெயர்கள் :"},{"paragraph":"1. தர்ஷீஸ் பட்டணம் என்பது பழைய ஏற்பாட்டில் பல தடவைகளில் சொல்லப்பட்டும், எங்கேயிருந்ததென்றும் திட்டமாய்க் குறிக்கப்படவில்லை. பலஸ்தீனா தேசத்திலிருந்து அதிகத் தூரத்தில் மத்திய தரைக்கடலருகே இருந்ததாகத் தெரிகிறது (யோனா. 1:3; ஏசாயா. 66:19),"},{"paragraph":"இந்த இடத்திலிருந்து பெனிக்கேயர் வெள்ளி, இரும்பு, தகரம், ஈயம் முதலியவைகளை இறக்குமதி செய்தார்கள் (எசே. 27:12)."},{"paragraph":"தர்ஷீஸ் கப்பல்கள் என்பது (1 இரா. 10:22; சங். 48:7) தர்ஷீசுக்கு போக்குவரத்தாயிருந்த பெரிய வியாபாரக்கப்பல்களைக் குறிக்கிறது. பின்பு இந்தப் பெயர் பொதுவாக ஓப்பீர் முதலிய தூர தேசங்களுக்குப் போய் வியாபாரம் செய்த கப்பல்களுக்கு உபயோகிக்கப்பட்டது."},{"paragraph":"சாலொமோனுக்கும் சிவந்த சமுத்திரத்தில் எசியோன், கேபார் என்னும் துறைமுகத்தில் இப்படிப்பட்ட பெரிய கப்பல்கள் இருந்தன. கர்த்தருடைய நாளில் நியாயத்தீர்ப்பு தர்ஷீஸின் கப்பல்கள் மேலும் விழும் என்று ஏசாயா. 2:16இல் குறித்துள்ளது."}]}
{"word":"அந்திரேயா (Andrew)","sections":[{"paragraph":"<h2>(தைரியன்)</h2>"},{"paragraph":"கலிலேயாவிலுள்ள பெத்சாயிதா ஊரிலிருந்த ஒரு மீன் பிடிப்பவன். யோவான் ஸ்நானனின் சீஷனாயிருந்து, பின் அப்போஸ்தலரில் ஒருவனானான். பேதுரு இவனுடைய சகோதரன்,"},{"paragraph":"யோவான் ஸ்நானன் இயேசுவைப் பார்த்து, \"இதோ, தேவாட்டுக்குட்டி” என்று சொன்னதைக் கேட்டு இவன் அவருக்குப் பின் சென்றான். பின்பு தனது சகோதரன் பேதுருவை அழைத்துக் கொண்டு அவரிடம் வந்தான் (யோவான். 1:40,41)."},{"paragraph":"பின்பு சீமோனும், அந்திரேயாவும் கடலில் வலைப்போட்டுக் கொண்டிருக்கையில் இயேசு தம்மைப் பின்பற்றி வரும்படி அவர்களுக்குச் சொன்னவுடனே, அவருக்குப் பின் சென்றார்கள் (மத். 4:18-20)."},{"paragraph":"ஐயாயிரம்பேரை போஷித்த வேளையில், ஒரு பையன் கையில் ஐந்து அப்பங்களிருக்கிறதைப்பற்றி இயேசுவுக்குச் சொன்னவன் இவனே (யோவான் 6:8,9)."},{"paragraph":"சில கிரேக்கர் இயேசுவைச் சந்திக்கவந்த செய்தியையும் இவன் அவருக்கு அறிவித்தான் (யோவான் 12:21,22)."},{"paragraph":"கடைசி காலத்தில் எருசலேம் மேல் வரப்போகிற தேவ தீர்ப்பைப்பற்றி இயேசுவினிடம் வினாவினவர்களில் ஒருவன் இவன் (லூக் 13:3,4)"},{"paragraph":"இயேசு வானத்துக்கு எடுத்துக் கொள்ளப்பட்டபின் எருசலேமில் ஜெபத்தில் தரித்திருந்தவர்களுக்குள் இவனும் இருந்தான் (அப். 1:13)."},{"paragraph":"பிற்காலங்களில் இவன் கிரேக்கு தேசத்திலும், ஆசியாவிலும், சுவிசேஷத்தைப் பிரசங்கித்து, அகாயாவில் சிலுவையிலறையுண்டு மரித்தான் என்று சொல்லப்படுகிறது."},{"paragraph":"சுயதேசத்திலும், பிற தேசத்திலும், இவனே முதல் சுவிசேஷகன் என்று சொல்லத்தகும் (யோவான் 1:42; 12:21)."}]}
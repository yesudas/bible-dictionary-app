{"word":"சமாரியன் (Samaritan)","sections":[{"paragraph":"இந்தப் பதம் பழைய ஏற்பாட்டில், 2 இரா. 17:24-41இல் மாத்திரமே காணப்படுகிறது."},{"paragraph":"சமாரியா தேசத்தில் குடியிருந்தவர்கள், சமாரியர் எனப் பட்டார்கள். பிற்காலங்களில் வேறு இடங்களிலிருந்து ஜனங்கள் இங்கு குடியேற்றப்பட்டதினால் இவர்கள் ஒரு கலப்பு ஜாதியின ரானார்கள். இதினிமித்தம் யூதர் அவர்களோடு சம்பந்தம் கலக்க வில்லை (2 இரா. 17:24; லூக்கா. 17:11)."},{"paragraph":"யோசியா சமாரியாவிலிருந்த மேடைகளைத் தகர்த்து, பாகால் வணக்கத்தையும் அழித்துப்போட எத்தனித்தான் (2 இரா. 23:19)."},{"paragraph":"இதினிமித்தம் சில சமாரியர் தொழுதுகொள்ள எருசலேம் தேவாலயத்துக்குப் போனார்கள் (எரே. 41:5)."},{"paragraph":"பின்பு, சிறையிருப்பிலிருந்து வந்த யூதர், தேவாலயத்தைக் கட்ட ஆரம்பித்தபோது, சமாரியரும் ஒத்தாசை செய்ய முன் வந்தாலும் செருபாபேல் அதை ஏற்றுக்கொள்ளவில்லை (எஸ்றா. 4:4; நெகே."},{"paragraph":"4:7)."},{"paragraph":"இதினிமித்தம் சமாரியர் ஆலயம் கட்டுவதை தடை செய்ய முயன்றார்கள். இந்தப் பகை அவர்களிடையில் நீடித்தது."},{"paragraph":"பிற்பாடு நெகேமியா எருசலேமின் அலங்கத்தைக் கட்டத் தொடங்கியபோதும், சமாரியர் அதற்கு விரோதமாயிருந்தார்கள் (நெகே. 4:1-23)."},{"paragraph":"இதன்பின் சமாரியர் தங்களுக்காக ஒரு ஆலயத்தை கெர்சீம் மலையில் கட்டினார்கள்."},{"paragraph":"கி.மு. 128இல் யூதருடைய இராஜா ஏர்கானூ அந்த ஆலயத்தை அழித்துப்போட்ட போதிலும், சமாரியர் அந்த இடத்தில் தங்கள் வணக்கங்களை செய்து வந்தார்கள். இயேசுவின் நாள்களிலும் அப்படியே நடந்தது (யோவான். 4:20)."},{"paragraph":"சமாரியரும் மேசியா ஒருவர் வருவாரென்று எதிர்பார்த்திருந்தார்கள் (யோவான். 4:25). அவர்கள் மோசேயின் ஆகமத்தை மாத்திரம் தங்கள் விவிலிய நூலாக வைத்துக்கொண்டார்கள்."},{"paragraph":"இயேசு தமது சீஷரை அனுப்பினபோது, சமாரியாவுக்குப் போகவேண்டாம் என்று சொன்னபோதிலும், அவர் கூறிய நல்ல சமாரியனைப்பற்றிய உவமையிலிருந்தும், சொஸ்தமான பத்து குஷ்டரோகிகளுள் ஸ்தோத்திரம் செலுத்தினவன் சமாரியனா யிருந்தான் என்பதிலிருந்தும், அவர் அவர்களைப் புறக்கணிக்க வில்லை என்றும் தெரிகிறது (மத். 10:5,6; லூக்கா. 17:16-19),"},{"paragraph":"ஆனால் இயேசு உயிர்த்தெழுந்த பின் வசனத்தைக் கேட்ட சமாரியரில், அநேகர் விசுவாசிகளானார்கள் (அப். 8:5,6)"}]}
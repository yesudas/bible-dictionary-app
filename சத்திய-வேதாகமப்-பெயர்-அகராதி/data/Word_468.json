{"word":"மீதியானியர் (Midianites)","sections":[{"paragraph":"இவர்கள் ஆபிரகாம், கேத்தூரு என்பவர்களின் சந்ததியார். அரபியா தேசத்தில் வடமேற்குப் பக்கத்தில் குடியேறின நாடோடி ஜனங்கள்."},{"paragraph":"இஸ்மேவலர். ஆபிரகாம், ஆகார் என்பவர்களின் சந்ததியார். இவ்விரு ஜாதியினரும் வனாந்தரவாசிகளும், வர்த்தகருமாய் இருந்தார்கள். யோசேப்பின் சகோதரர் அவனை இவர்கள் கையில் விற்றபொழுது இவர்கள் அவனை எகிப்தில் பார்வோனின் பிரதானியாகிய போத்திப்பாரிடம் விற்றார்கள் (ஆதி. 37:28,36)."},{"paragraph":"மீதியான் தேசத்து ஆசாரியனாகிய எத்திரோவின் மகள் சிப்போராளை மோசே விவாகம் பண்ணினான் (யாத். 2:21; 3:1).பின்பு எத்திரோ அல்லது ரெகுவேல் எனப்பட்டவனின் மகனாகிய ஓபா வனாந்தரப் பிரயாணத்தில் இஸ்ரவேலருக்கு உதவியாயிருந்தான் (எண். 10:29,32)."},{"paragraph":"மீதியானியரும், மோவாபியரும் ஒருமித்து, இஸ்ரவேலரைச் சபிப்பதற்காக பிலேயாமுக்குக் கூலி கொடுத்து அழைப்பித்தார்கள் (எண். 22:1-5)."},{"paragraph":"மீதியான் தேசத்து ஐந்து பிரபுக்கள் எமோரியருடைய இராஜாவாகிய சீகோனுடன் சேர்ந்து இஸ்ரவேலருக்கெதிராக வந்தபோது கொல்லப்பட்டார்கள் (யோசுவா. 13:21)."},{"paragraph":"மீதியானியரின் இரண்டு இராஜாக்களாகிய சேபா, சல்மூனா என்பவர்களையும், சேனை முழுவதையும், கிதியோன் கலங்கடித்தான் (நியா. 8:12)."}]}
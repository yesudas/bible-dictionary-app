{"word":"திபேரியா (Tiberias)","sections":[{"paragraph":"கலிலேயாக் கடலின் மேற்பக்கத்திலுள்ள ஒரு பட்டணம். ஏரோது அந்திப்பாஸ் இதை கி.பி. 16-22இல் கட்டி, அக்காலத்து இராயனாகிய திபேரியா என்ற பேர் கொடுத்து, தேசத்தின் தலைநகராக்கினான்."},{"paragraph":"இது ஒரு கல்லறைத் தோட்டத்திற்கு அடுத்திருந்தபடியால் யூதர் இதற்கு விலகியிருந்தார்கள். திபேரியா என்ற பெயர் யோவான் 6:23இல் மாத்திரம் காணப்படுகிறது."},{"paragraph":"ஆனால் எருசலேம் கி.பி. 70இல் அழிக்கப்பட்டபின், இதுவே கல்வித் தேர்ச்சிக்கு மத்திய ஸ்தாபனமாயிற்று. யூதருடைய மார்க்கத்திற்குரிய மிஷ்னா, தல்முட் என்னும் புத்தகங்கள் அங்கே எழுதப்பட்டன."},{"paragraph":"இப்பட்டணம் தற்காலத்திலும் இருக்கிறதாகச் சொல்லுகிறார்கள்."},{"paragraph":"வெந்நீர் ஊற்றுகளும் ரபீமாருடைய பாடசாலைகளும் அங்கே இருந்தன."}]}
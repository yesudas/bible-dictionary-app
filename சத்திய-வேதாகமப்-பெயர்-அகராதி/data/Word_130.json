{"word":"எபேசு (Ephesus)","sections":[{"paragraph":"ஆசியாவில் ரோமருடைய ஆளுகைக்குக் கீழிருந்த பகுதியின் தலைப்பட்டணம். இங்கே பேர்பெற்ற துறைமுகமிருந்தது. அநேக வீதிகளும், பாதைகளும் பட்டணத்துக்கூடாய் போயின. ரோமாபுரியி லிருந்து கிழக்குத் தேசங்களுக்குப் போகிற ஒரு பெரிய பாதையு மிருந்தது. இவையெல்லாவற்றிற்கும் மேலாக பெயர்பெற்ற 'தியானாளின் கோயில்' இங்கே இருந்தது. அந்தக் கோயிலைப்போல சிறிய கோயில்களைத் தொழிலாளர் வெள்ளியினால் செய்து விற்பனை செய்தார்கள் (அப். 19:24-32)."},{"paragraph":"பவுல் இங்கே இரண்டு வருடங்களாகத் தங்கியிருந்து, ஜெப ஆலயங்களிலும், திறன்னு என்பவனின் வித்யாசாலையிலும், வீடுகளிலும் சுவிசேஷத்தைப் பிரசங்கித்து, அநேகரைக் குணப்படுத்தினான் (அப். 19:8-10; 20:17, 31). மாய வித்தைக்காரர் அநேகர் தங்கள் புத்தகங்களைக் கொண்டு வந்து சுட்டெரித்தார்கள் (அப். 19:16). யோவானின் ஞானஸ்நானத்தைப்பெற்ற பன்னிரெண்டு சீஷருக்குப் பவுல் ஞானஸ்நானம் கொடுத்து, பரிசுத்தாவி பெறும்படி செய்தான் (அப். 19:1-7)."},{"paragraph":"அப்பொல்லோ, ஆக்கில்லா, பிரிஸ்கில்லாள் என்பவர்களும் இங்கே சுவிசேஷ ஊழியஞ் செய்தார்கள் (அப். 18:24-28)."},{"paragraph":"வெளிப்படுத்தின விசேஷத்திலும் இங்கே இருந்த சபையைப் பற்றிக் குறித்துள்ளது (வெளி. 1:11; 2:1-7)."}]}
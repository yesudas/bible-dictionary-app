{"word":"மம்ரே (Mamre)","sections":[{"paragraph":"<h2>(கொழுப்பு)</h2>"},{"paragraph":"1. கோத்திரப் பிதாக்களின் நாள்களில் இது எபிரோன் நாட்டின் ஒரு பகுதி."},{"paragraph":"ஆபிரகாம் இவ்விடத்தில் கூடாரம் அடித்துத் தங்கியிருந்தான். அங்கே கர்த்தருக்கு ஒரு பலி பீடத்தைக் கட்டினான். கர்த்தர் அவனுக்குத் தரிசனமானார் (ஆதி. 13:18; 18:1)."},{"paragraph":"இவ்விடத்தில் அவன் மூன்று புருஷரை உபசரித்த வேளையில் சோதோமுக்கு வரப்போகிற முடிவு அவனுக்குச் சொல்லப்பட்டது (ஆதி. 18:4-33)."},{"paragraph":"இதற்கு அருகில் மக்பேலா குகை இருந்தது. அந்தக் குகையில் சாராள், ஆபிரகாம், ஈசாக்கு, லேயாள்,  யாக்கோபு என்பவர்கள் அடக்கம்பண்ணப்பட்டார்கள் (ஆதி. 23:17,19; 49:30,31; 50:13)."},{"paragraph":"2. ஆபிரகாமோடு சேர்ந்து கெதர்லாகோமேரைத் தோற்கடித்த ஓர் எமோரிய அதிபதி (ஆதி. 14:13,24)."}]}
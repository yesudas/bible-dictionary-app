{"word":"கெத்செமனே (Gethsamene)","sections":[{"paragraph":"இதின் அர்த்தம் ஆலை. \"ஊற்று மரம்”. நமது ஆண்டவர் தீவிர வேதனைப்பட்ட தோட்டமிருந்த ஒரு துண்டு நிலம். இந்தத் தோட்டம் ஒலிவ மலைக்கு மேற்பக்கத்திலிருந்தது (மத், 26:36; மாற்கு. 14:32)."},{"paragraph":"எருசலேம் அலங்கத்திலிருந்து கால் மைல் தூரத்திலும், கெதரோன் ஆற்றிலிருந்து ஐம்பது கெஜத்துக்கு அப்பாலும் உள்ளது. இப்போதும் அங்கே எட்டு உயரமான ஒலிவ மரங்களிருக்கிறதாம். இவைகள் அக்காலத்தில் இருந்தவைகளென அநேகர் எண்ணுகிறார்கள். ஆனால் கி.பி. 70-இல் தீத்து என்பவன் அவ்விடத்திலுள்ள எல்லா ஒலிவ மரங்களையும் வெட்டினானென யோசீபஸ் (Josephus) சொல்லுகிறான்."},{"paragraph":"பிரான்சிஸ்கஸ் (Franciscus) கூட்டத்தார் எரிகோவுக்கு போகும் பாதையருகே பழைய ஒலிவ மரங்களுள்ள ஒரு தோட்டத்தை கெத்செமனே என்று எண்ணி அதைப் பாதுகாத்து வருகிறார்களாம்."},{"paragraph":"கிரேக்க சபையார் வேறொரு இடத்தைக் குறிப்பிட்டுக் காட்டு கிறார்களாம்."},{"paragraph":"இன்னும் கல்லெறி தூரத்திலுள்ள ஒரு குகைக்கு \"வியாகுல குகை\"என்று பேரிட்டு அதுவே அவர் வேதனைப்பட்ட இடமென, வேறு சிலர் கூறுகிறார்களாம்."}]}
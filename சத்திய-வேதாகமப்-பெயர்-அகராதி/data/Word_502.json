{"word":"யெசுவா (Jeshua)","sections":[{"paragraph":"1. தாவீதின் நாள்களில் ஒன்பதாம் ஆசாரிய வகுப்பின் தலைவன் (1 நாளா.24:11)."},{"paragraph":"2. எசேக்கியாவின் காலத்தில் உற்சாகக் காணிக்கைகள் மேல் அதிகாரியாயிருந்த ஒரு லேவியன் (2 நாளா. 31:14,15)."},{"paragraph":"3. செரூபாபேலுடன் சிறையிருப்பிலிருந்து எருசலேமுக்குப் போன பிரதான ஆசாரியன். யோசதாக்கின் மகன். இவன் எருசலேமில் பலிபீடங் கட்டிப் பலிகள் செலுத்தினதோடு, ஆலயத்தைக் கட்டும்படி ஜனங்களை ஏவினான் (எஸ். 2:2; நெகே. 7:6). ஆகாய், சகரியா தீர்க்கதரிசிகள் யோசுவா என்று குறிக்கிறார்கள் (ஆகாய் 1:1; சக. 3:6)."},{"paragraph":"4. பாபிலோனிலிருந்து எருசலேமுக்குப் போன பாகாத் மோவாபின் சந்ததியான் (எஸ். 2:6)."},{"paragraph":"5.எஸ்றாவின் நாள்களில் உடன்படிக்கைக்கு முத்திரை போட்ட ஒரு குடும்பத்தைச் சேர்ந்தவன் (எஸ். 3:9; நெகே. 8:7)."}]}
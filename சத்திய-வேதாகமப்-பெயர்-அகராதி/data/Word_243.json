{"word":"கொரிந்து (Corinth)","sections":[{"paragraph":"இது கொரிந்து குடா நாட்டிலுள்ள ஒரு கிரேக்க பட்டணம். ரோமருடைய அகாயா நாட்டுக்குச் சேர்ந்தது."},{"paragraph":"அகுஸ்து இராயன் கி.மு. 46-இல் இந்தப் பட்டணத்தை அந்த நாட்டுக்குத் தலைநகரமாக்கி, ஒரு தேசாதிபதியையும் ஏற்படுத்தினான். இதைச் சேர்ந்த இரண்டு துறைமுகங்களிருந்தன. வியாபாரம் அதிகரித்திருந்தது; அநேக யூதரும் அங்கே குடியேறினார்கள் (அப். 18:1-18)."},{"paragraph":"பவுல் அத்தேனே பட்டணத்தை விட்டு கொரிந்து பட்டணத்துக்கு வந்தபோது, ஆக்கில்லா, பிரிஸ்கில்லா என்பவர்களைக் கண்டு, அவர்களோடு தங்கியிருந்து, யூதருக்கும், கிரேக்கருக்கும் புத்தி சொல்லிக் கொண்டிருந்தான் (அப். 18:1-4),"},{"paragraph":"அப்பொல்லோ என்னும் பெயர் கொண்ட ஒரு யூதன், கொரிந்துக்கு வந்து சுவிசேஷ ஊழியம் செய்தான் (அப். 19:1),"},{"paragraph":"பின்பு பவுல் மக்கெதோனியாவிலிருந்து கொரிந்துக்குப் போக யோசித்தும் அது சரியான தருணமாயிராதென்று எண்ணிப் போகாமல் விட்டான் (2 கொரி. 1:15-23)."},{"paragraph":"பவுல் கொரிந்து சபைக்கு இரண்டு நிருபங்கள் எழுதினான்."},{"paragraph":"பின்னும் ஒரு முறை பவுல், காவலிலிருந்து விடுதலையான பின், கொரிந்துவுக்குப் போன வேளையில் எரஸ்து என்பவனை அங்கே விட்டுவிட்டுப் போனான் (2 தீமோ. 4:20)."},{"paragraph":"கொரிந்து பட்டணத்தில் இரண்டு துறைமுகங்களிருந்தன. அவைகளில் முக்கியமானது \"கெங்கிரேயா\" (அப். 18:18)."},{"paragraph":"கொரிந்து பட்டணத்தில் வியாபாரம் அதிகரித்ததினால் செல்வாக்கும் அதிகமானது. அத்தோடு துன்மார்க்கமும் பொல்லாங்கும் மிகுதியாயின. இவைகள் கிறிஸ்தவ சபைகளுக் குள்ளும் புகுந்தன. பவுலுக்கு அதிக விசாரத்தை உண்டாக்கினதால், தன் நிருபங்களில் இவைகளைக் கண்டித்து எழுதியிருக்கிறான்."}]}
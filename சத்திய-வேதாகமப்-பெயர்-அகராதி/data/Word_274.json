{"word":"சிமிர்னா (Smyrna)","sections":[{"paragraph":"<h2>(வெள்ளைப்போளம்)</h2>"},{"paragraph":"இது சின்ன ஆசியாவிலுள்ள ஒரு பூர்வீகப் பட்டணம். கி.மு. 1000க்கு முன் கிரேக்கருக்குச் சேர்ந்திருந்தது. கி.மு. 600இல் முற்றாய் அழிக்கப்பட்டுத் திரும்பவும் 200 வருடங்களின் பின் கட்டப்பட்டது."},{"paragraph":"ரோமருடைய காலத்தில் இது ஒரு முக்கிய துறைமுகம். இங்கு அநேக வித்தியாசாலைகளும் இருந்தன."},{"paragraph":"கி.பி. 23இல் திபேரியுராயன் பேரில், இங்கு ஒரு பெரிய கோயில் கட்டப்பட்டது. கிறிஸ்தவருடைய சபையும் உருவாகியது. வெளிப்படுத்தினவிசேஷத்தில் சொல்லப்பட்டுள்ள ஏழு சபைகளுள், இதுவும் ஒன்று (வெளி. 2:8-11). அங்கே இருந்த யூதர், கிறிஸ்தவர்களுக்கு விரோதமாக எழும்பி, பொலிக்காப் என்னும் அத்தியட்ச குருவைச் சுட்டெரித்தார்கள். இது கி.பி. 169இல் நடந்தது."},{"paragraph":"பிற்காலங்களில் இந்தப் பட்டணம் துருக்கியருடைய ஆதிக்கத்துக்குட்பட்டது."}]}
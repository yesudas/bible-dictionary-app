{"word":"எரேமியா (Jeremiah)","sections":[{"paragraph":"<h2>(ஒரு தீர்க்கதரிசி)</h2>"},{"paragraph":"இவன் ஆனதோத் ஊரானாகிய இல்க்கியா ஆசாரியனின் குமாரன் (எரே. 1:1). அபியத்தார் என்பவனைச் சாலொமோன் ஆசாரியனா யிராதபடி விலக்கி ஆனதோத்துக்கு அனுப்பியிருந்தான். எரேமியா அவனுடைய சந்ததியானாயிருக்கலாம்."},{"paragraph":"எரேமியா எருசலேம் மேல் வரப்போகிற தேவ தீர்ப்புக்களைச் சொன்னதினிமித்தம் துன்புறுத்தப்பட்டான். ஒருதடவை அவனைத் துரவிலே போட்டபோது அவன் அமிழ்ந்து சாகப்போனான் (எரே. 38:6). பல வேளைகளில் அவன் ஜனங்களுக்காக துக்கித்து அழுதான். இதினிமித்தம் \"கண்ணீர்விடும் தீர்க்கதரிசி\" என்னும் பெயர் பெற்றான். அவன் அழுகிறதற்காக ஒரு குகைக்குப் போகும் வழக்க மிருந்தபடியால், அக்குகைக்கு 'எரேமியாவின் குகை' என்ற பெயர் கொடுக்கப்பட்டது. கொல்கொதா அதற்கு அருகில் இருக்கிறதாகச் சொல்லுகிறார்கள்."},{"paragraph":"எரேமியாவின் மரணத்தைப் பற்றித் திட்டமாய்ச் சொல்ல இயலாது. பாரம்பரியத்தின்படி அவன் எகிப்தில், அவனுடைய ஜனங்களாலேயே கல்லெறிந்து கொல்லப்பட்டானென்று சொல்லப்படுகிறது."},{"paragraph":"2. லிப்னா ஊரான். யோவகாஸ், சிதேக்கியா, இராஜாக்களின் பாட்டன் (2 இரா. 24:18; 23:31),"},{"paragraph":"3. சிக்லாகில் தாவீதினிடம் வந்து சேர்ந்த பென்யமீன் கோத்திரத்து பராக்கிரமசாலிகளில் ஒருவன் (1 நாளா. 12:4)."},{"paragraph":"4. மனாசே கோத்திரத்தைச் சேர்ந்த வீட்டுத் தலைவரில் ஒருவன் (1 நாளா. 5:24)."},{"paragraph":"5. ரேகாபியருடைய வீட்டைச் சேர்ந்த யசினியாவின் தகப்பன் (எரே.35:3)."},{"paragraph":"6. செருபாபேலோடு பாபிலோனிலிருந்துத் திரும்பிவந்த ஓர் ஆசாரியன். பின்பு இந்தப் பெயர் ஒரு சந்ததித் தலைவனுக்கிருந்தது. (நெகே. 12:1,12)."},{"paragraph":"7. முத்திரை போட்ட ஆசாரியரில் ஒருவன். அலங்கப் பிரதிஷ்டையில் உதவி செய்தான் (நெகே. 10:2; 12:34)."}]}
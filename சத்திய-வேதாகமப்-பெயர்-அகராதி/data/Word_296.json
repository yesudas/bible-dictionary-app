{"word":"செசரியா (Caesarea)","sections":[{"paragraph":"இது ரோமருடைய அரசாட்சி காலத்தில் பலஸ்தீனாவின் தலை நகரம். எருசலேமிலிருந்து 68 மைல் தூரத்தில் மத்திய தரைக் கடலோரத்தில் ஒரு துறை இருந்தது. இங்கே அகஸ்துராயன் பேரில் மகா ஏரோது ஒரு பட்டணம் கட்டி இராயனுடைய பெயரை வைத்தான். ஏரோதின் குடும்பத்தாரும், ரோம அதிபதிகளும் அதில் வாசம்பண்ணினார்கள். ஒரு பெரிய கோயிலும் கட்டி, அதற்குள் இராயனுடைய சொரூபமும் வைக்கப்பட்டது."},{"paragraph":"பல ஜாதியினர் அங்கே குடியேறினார்கள். யூதருக்கும் மற்றவர்களுக்குமிடையில் விரோதமிருந்தது."},{"paragraph":"பிலாத்து, யூதேயாவின் தேசாதிபதியாய் இருந்த நாள்களில் இப்பட்டணத்தில் வசித்தான்."},{"paragraph":"சுவிசேஷகனாகிய பிலிப்புவின் வீடு அங்கே இருந்தது (அப். 8:40). பவுலும், அவனைச் சேர்ந்தவர்களும் கடைசிப் பிரயாணத்தில் பிலிப்புவின் வீட்டில் தங்கினான் (அப். 21:8). நூற்றுக்கதிபதியாகிய கொர்நேலியுவினால் அழைக்கப்பட்டு, பேதுரு போய் அங்கே பிரசங்கித்தான் (அப். 10:19-48). பவுலும் இவ்விடம் கொண்டு வரப்பட்டு, ஏரோதின் அரண்மனையில் காவல் காக்கப்பட்டான் (அப். 23:33-35)."},{"paragraph":"இவ்விடத்தில் பெஸ்துவுக்கு முன், பவுல் நியாயம் விசாரிக்கப் பட்டபோது, பவுல் இராயனுக்கு அபயமிட்டான் (அப். 25:4-13)."},{"paragraph":"ஏரோது செசரியாவுக்குப்போய் சீதோனியருக்குப் பிரசங்கம் பண்ணின வேளையில், தேவ தூதனால் அடிக்கப்பட்டு, இறந்தான் (அப். 12:19-23)."},{"paragraph":"<h1>செசரியா-பிலிப்பி (Caesarea Philippi)</h1>"},{"paragraph":"இது பலஸ்தீனாவில் வட கோடியிலுள்ள பட்டணம். பேதுரு இயேசுவின் பேரில் சொன்ன அறிக்கையும், அவர் கொடுத்த உத்தரவும் இங்கே நடந்தது (மத். 16:13-20). அவர் மறுரூபமானதும் இங்கே (மத். 17:1-13)."},{"paragraph":"மகா ஏரோதின் மகனாகிய பிலிப்பு இந்தப் பட்டணத்தைப் பெரிதாகவும் சிறப்பாகவும் கட்டி, சீசர் என்னும் இராயனுடைய பெயரையும், தன்னுடைய பெயரையும் சேர்த்து, \"செசரியா-பிலிப்பி\" என்று பேரிட்டான். இயேசு சொஸ்தமாக்கின பெரும்பாடுள்ள ஸ்திரீ இவ்வூராளென்று சொல்லப்படுகிறது (லூக்கா. 8:43-48)."},{"paragraph":"இயேசு போயிருந்த அதிகத் தூரமான இடம், எகிப்தை விட இதுவே என்று எண்ணப்படுகிறது."}]}
{"word":"பரபாஸ் (Barabbas)","sections":[{"paragraph":"<h2>(ரபீயின் மகன்)</h2>"},{"paragraph":"இவன் கலகம்பண்ணி, கொலை செய்த ஒரு கள்ளன். ஆகையால் காவலில் வைக்கப்பட்டிருந்தான். பஸ்காப் பண்டிகை நாள்களில் ஜனங்கள் கேட்டுக்கொள்ளுகிறவனை விடுதலையாக்குவது பிலாத்துவுக்கு வழக்கமாயிருந்தது. இயேசுவை விடுதலையாக்க மனதாய், பிலாத்து ஜனங்களிடம் கேட்டபோது, பிரதான ஆசாரியர்களால் ஏவப்பட்டு, பரபாசை விடுதலையாக்கும்படி கேட்டார்கள். ஜனங்களைப் பிரியப்படுத்தும்படி அவனை விடுதலையாக்கினான் (மத். 27:16-26; மாற்கு. 15:7-11); யோவான்.18:19- 40). பரபாசுக்குப் பதிலாக இயேசு மரித்தார். ஆகவே பிரதியுபகார பாவ நிவர்த்திக்கு பரபாஸ் ஒரு உதாரணமாகிறான்."}]}
{"word":"ஆரான் (Haran)","sections":[{"paragraph":"<h2>(மலைவாசி)</h2>"},{"paragraph":"மெசொபொத்தாமியாவில் எதெசா (Edessa) என்ற இடத்துக்கு அருகில் உள்ள ஓர் ஊர். கல்தேய தேசத்திலுள்ள ஊர் என்ற இடத்திலிருந்து, தேராகு, ஆபிராம், சாராய், லோத்து என்பவர்கள் புறப்பட்டு கானானுக்குப்போகிற வழியில், இங்கே கொஞ்ச காலம் தங்கியிருந்தார்கள். தேராகு இங்கே மரித்தான் (ஆதி. 11:31-32; 12:4,5). ஆபிராமுடைய சகோதரனாகிய நாகோரின் சந்ததியார் இங்கே வாசம்பண்ணினார்கள்."},{"paragraph":"இதினிமித்தம் மெசொபொத்தாமியாவிலுள்ள நாகோரின் ஊர் என்னப்பட்டது. ஆபிராமின் ஊழியக்காரன் ரெபெக்காளைச் சந்தித்த தண்ணீர்த் துரவு இந்த ஊருக்குப் புறம்பேயுள்ளது (ஆதி. 24:10-15)."},{"paragraph":"பிற்காலத்தில் இந்த இடத்துக்கு அருகில் ரோம சேனாதிபதி சிறாசஸ் (Crassus) என்பவன் தோல்வியடைந்தான்."},{"paragraph":"ஆரான் என்னும் தேசத்தை அசீரியர் அழித்துப் போட்டதாக ரப்சாக்கே சொன்னான் (2 இரா. 19:12)."},{"paragraph":"இதன் பெயர் காரான் என்று அப். 7:4இல் குறித்துள்ளது."},{"paragraph":"2. தேராகுவின் மகன்; ஆபிராமின் சகோதரன். லோத்து, மில்க்காள், இஸ்காள் என்பவர்களின் தகப்பன் (ஆதி. 11:27,28)."},{"paragraph":"3. காலேபின் மறுமனையாட்டியாகிய எப்பாள் பெற்ற மகன் (1நாளா. 2:46)."},{"paragraph":"4. கெர்சோனியனான சிமேயின் குமாரன் (1 நாளா. 23:9)."}]}
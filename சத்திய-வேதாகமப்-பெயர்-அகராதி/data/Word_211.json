{"word":"காயீன் (Cain)","sections":[{"paragraph":"<h2>(சுதந்தரம்)</h2>"},{"paragraph":"1. இவன் ஆதாம், ஏவாள் என்பவர்களின் மூத்த மகன். ஆபேல் இவனுடைய சகோதரன் (ஆதி. 4:1,2). காயீன் நிலத்தைப் பயிரிடுகிறவனானான். ஆபேல் ஆடுகளை மேய்க்கிறவனானான். இருவரும் பலி செலுத்தினபோது, ஆபேலின் பலி அங்கீகரிக்கப் பட்டது (ஆதி. 4:4). அவனுடைய பலி மேன்மையானதென்று தேவன் அதைப் பற்றிச் சாட்சி கொடுத்தார் (எபி. 11:4). காயீனுடைய கிரியைகள் பொல்லாதவைகளாயிருந்தன (1 யோவான். 3:12). “காயீனுடைய வழியில் நடந்து\" (யூதா, II) என்பது பகை, கொலை பாதகத்துக்குக் காரணமாகும் என்பதைக் குறிக்கிறது. காயீனுக்கு ஆபேலின் மேல் இருந்த பகை வர வர அதிகரித்ததினால் கடைசியில் அவனைக் கொன்றான்."},{"paragraph":"அதைப்பற்றி கர்த்தர் காயீனிடம் கேட்டபோது, பொய் கலந்த மறுமொழி கொடுத்தான். “பூமியில் நீ சபிக்கப்பட்டிருப்பாய்'' என்று கர்த்தர் சொல்லி அவனைத் துரத்திவிட்டார். அவன் புறப்பட்டுப் போய், நோத் என்னும் தேசத்தில் குடியிருந்தான் (ஆதி. 4:8-16)."},{"paragraph":"காயீன் விவாகம் செய்து, ஏனோக் என்ற ஒரு குமாரனைப் பெற்ற பின்பு, ஒரு பட்டணத்தைக் கட்டி, அதற்கு ஏனோக் என்று பேரிட்டான் (ஆதி. 4:17)."},{"paragraph":"2. எபிரோனுக்கு அருகில் இருந்த யூதாவின் பட்டண மொன்றுக்கு இப்பெயர் இருந்தது (யோசுவா. 15:17)."}]}
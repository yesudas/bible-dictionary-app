{"word":"பென்யமீன் (Benjamin)","sections":[{"paragraph":"<h2>(வலது கரத்தின் மகன்)</h2>"},{"paragraph":"யாக்கோபின் கடைசி மகன். தகப்பன், \"என் வலது கரத்தின் மகன் என்று கருத்துள்ள \"பென்யமீன்\" என்றும், தாய், “துக்கத்தின் மகன்” என்று “பெனோனி” என்றும் அவனுக்குப் பேரிட்டார்கள் (ஆதி. 35:17,38)."},{"paragraph":"யாக்கோபின் பிள்ளைளில் இவனே பலஸ்தீனாவில் பிறந்தவன். ராகேலின் பிள்ளைகளில் இவன் மாத்திரம் தன்னோடிருந்ததால் யாக்கோபு இவன்மேல் பட்சமாயிருந்தான் (ஆதி. 42:35-38; 43:1-14)."},{"paragraph":"யாக்கோபு எகிப்துக்குப் போனபோது, இவனுக்கு 10 குமாரர் இருந்தார்கள் (ஆதி. 46:21). அப்போது யோசேப்புக்கு வயது 40."},{"paragraph":"<h1>பென்யமீன் கோத்திரம்</h1>"},{"paragraph":"எகிப்திலிருந்துப் புறப்படுகையில் இந்தக் கோத்திரத்துப் புருஷர் 35,400 பேரிருந்தார்கள். இரண்டாம் குடிமதிப்பில் 45,600 பேரிருந்தார்கள் (எண். 1:37; 26:41)."},{"paragraph":"பிரயாணத்தில் எப்பிராயீமுக்கருகே இந்தக் கோத்திரத்தார் பாளயமிறங்கினார்கள் (எண். 2:22)."},{"paragraph":"கானான் தேசத்தைச் சுற்றிப் பார்க்கப்போனவர்களில் இந்தக் கோத்திரத்திலிருந்து பல்த்தி போனான் (எண். 13:9). தேசத்தைப் பங்கிடும்படி எலிதாது இந்தக் கோத்திரத்திலிருந்துத் தெரிந்து கொள்ளப்பட்டான் (எண். 34:21)."}]}
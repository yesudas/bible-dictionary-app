{"word":"நினிவே (Nineveh)","sections":[{"paragraph":"தைகிரிஸ் (Tigris) ஆற்றின் கிழக்கு பக்கத்திலிருந்த ஒரு பூர்வீகப்பட்டணம். நிம்ரோது இதைக்கட்டினான் என்று சொல்லப்படுகிறது (அதி. 10:8-11). அசீரிய இராஜ்யத்தின் தலைநகராயிருந்தது. சர்கோன் அவனுக்குப் பின் வந்தவர்களாகிய சனகெரிப், எசர்ஷடன் என்பவர்களின் நாள்களில் (கி.மு. 722-705) அதிக செழிப்பாயிருந்தது. இந்தப் பட்டணம் நான்கு மைல் சம சதுர விசாலமுள்ளது. நினிவே குரூரமான செய்கைகளுக்குப் பெயர் பெற்றது. சில இராஜாக்கள் தங்கள் வெற்றியைக் கொண்டாடும் தருணங்களில், கைதிகளின் தலை, கை, கால்களைத் துண்டித்துச் சின்னாபின்னப்படுத்தினார்கள்."},{"paragraph":"நாகூம், செப்பனியா என்பவர்கள் நினிவேக்கு நேரிடப்போவதை முன்னறிவித்தார்கள் (நாகூம் 2:8-13); செப். 2:13). யோனாவும், தேவனால் அனுப்பப்பட்டு அங்கே போய் பிரசங்கித்தான் (யோனா. 1:2)."},{"paragraph":"பின்பு கல்தேயர் மேதினியரோடு கூட நினிவேயை முற்றாய் அழித்தார்கள். இந்த அழிவைப்பற்றி நாகூம் 2:3லும் செப். 2:13- 15லும் விபரமாய் கூறப்பட்டுள்ளது. அது இருந்த இடமும் தெரியாமல் போயிற்று. யோனாவின் பிரசங்கத்தினிமித்தம் நினிவே மனம் திரும்பின போதிலும் அது நிலைபெறவில்லை (யோனா. 3:4,5). அவர்களுடைய மனந்திரும்புதலைப் பற்றி நமது ஆண்டவரும் புகழ்ந்து பேசினார் (மத். 12:41; லூக்கா. 11:30)."}]}
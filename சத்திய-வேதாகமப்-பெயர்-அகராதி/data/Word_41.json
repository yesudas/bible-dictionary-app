{"word":"அமத்சியா (Amaziah)","sections":[{"paragraph":"<h2>(கர்த்தர் பலவந்தர்)</h2>"},{"paragraph":"யூதாவின் பத்தாம் இராஜா. யோவாசின் மகன். 25-ஆம் வயதில் இராஜாவாகி கி.மு. 796 முதல் 768 வரை அரசாண்டான் (2 இரா. 14:1,2). தன் தகப்பனைக் கொன்ற ஊழியக்காரரை முதலாவது கொல்லுவித்தான் (2 நாளா. 25:1-3)."},{"paragraph":"பின்பு அவன் ஏதோமியருக்கு விரோதமாய்ப்போய் அவர்களை முறிய அடித்ததோடு, சேயீர் புத்திரரின் தெய்வங்களைக் கொண்டுவந்து அவைகளைப் பணிந்துகொண்டான். இதினிமித்தம் ஒரு தீர்க்கதரிசி அவனைக் கண்டித்தான் (2 நாளா. 25:14-16)."},{"paragraph":"இதன்பின் அமத்சியா, இஸ்ரவேல் இராஜாவாகிய யோவாசோடு சாமர்த்தியம் பார்க்கப்போன வேளையில் தோற்கடிக்கப்பட்டான். யோவாஸ் அவனைப் பெத்ஷிமேசில் பிடித்து, எருசலேமுக்குக் கொண்டுபோய், அலங்கத்தின் ஒரு பகுதியை இடித்து, ஆலயத்தின் பொக்கிஷங் களையும் எடுத்துக்கொண்டு சமாரியாவுக்குத் திரும்பிப் போனான் (2 நாளா. 25:21-24)."},{"paragraph":"அமத்சியாவின் அரசுமுறை ஜனங்களுக்குப் பிரியமில்லா திருந்ததினால், அவனுக்கு விரோதமாகக் கட்டுப்பாடு பண்ணி, அவனைக் கொண்டு யூதாவின் நகரத்தில் அடக்கம் பண்ணினார்கள் (2 நாளா.25:28)."},{"paragraph":"யோவாஸ் மரித்தபின் அமத்சியா பதினைந்து வருடம் உயிரோடிருந்தான் (2 இரா. 14:17)."},{"paragraph":"இவனுடைய பெயர் 1 நாளா. 3:11இல் சொல்லப்பட்ட இராஜ வம்ச அட்டவணையில் காணப்பட்டாலும், மத்.1-ஆம் அதிகாரத்தில் குறிக்கப்படவில்லை."},{"paragraph":"2. மெராரி குடும்பத்து ஒரு லேவியன் (1 நாளா. 6:45)."},{"paragraph":"3. இரண்டாம் யெரொபெயாமின் நாள்களில் பெத்தேலிலிருந்த ஒரு ஆசாரியன். இவன் ஆமோஸ் தீர்க்கதரிசிக்கு விரோதமாய் குற்றஞ்சாட்டினான் (ஆமோஸ் 7:10-17)."},{"paragraph":"4. யோஷா என்பவனின் பிதா (1 நாளா. 4:34)."}]}
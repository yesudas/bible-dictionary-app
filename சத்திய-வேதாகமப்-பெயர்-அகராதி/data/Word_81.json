{"word":"ஆயலோன் (Ajalon)","sections":[{"paragraph":"1. எருசலேமுக்கு வடமேற்கு பக்கமாய் பதினாலு மைல் தூரத்திலுள்ள, தாண் கோத்திரத்தைச்சேர்ந்த ஒரு சம பூமி. இவ்விடத்தில் இஸ்ரவேலர் எமோரியரைத் தோற்கடித்தபோது யோசுவா விண்ணப்பம் பண்ணினதினால் சூரியன் கிபியோன் மேலும், சந்திரன் ஆயலோன் பள்ளத்தாக்கின் மேலும் தரித்து நின்றது (யோசுவா. 10:12)."},{"paragraph":"2. இந்தச் சமபூமிக்குக்கிட்ட கோகாத்தியருக்குக் கொடுக்கப்பட்ட ஒரு லேவிய பட்டணம் இருந்தது (யோசுவா. 21:20,24). தேசம் பிரிக்கப்பட்டபொழுது இது பென்யமீன் கோத்திரத்துக் காயிற்று (1 நாளா. 8:13). ஆனால் ஆகாசின் நாள்களில் பெலிஸ்தர் இதைக் கைப்பற்றினார்கள் (2 நாளா. 28:18)."},{"paragraph":"3. ஆயலோன் ஊர் செபுலோன் தேசத்திலுள்ளது. நியாயாதிபதி யாகிய ஏலோன் அங்கே அடக்கம் பண்ணப்பட்டான் (நியா. 12:12)."}]}
{"word":"தீரு (Tyre)","sections":[{"paragraph":"<h2>(கன்மலை)</h2>"},{"paragraph":"கர்மேல் மலையிலிருந்து வடக்கே 35 மைல் தூரத்திலுள்ள பெனிக்கேயரின் ஒரு பூர்வீகத் துறைமுகம். கரையில் இருந்து 1/2 மைல் தூரத்திலிருந்த ஒரு தீவில் கட்டப்பட்டிருந்த ஒரு கோட்டை இங்கு இருந்தது. இஸ்ரவேலர் கானான் தேசத்தைக் கைப்பற்றினபின் இந்தப் பகுதி ஆசேர் கோத்திரத்துக்கு கொடுக்கப்பட்டும் அவர்கள் அதை ஆட்சிகொள்ளவில்லை (யோசுவா. 19:29)."},{"paragraph":"தீருவின் இராஜாவாகிய ஈராம், தாவீது, சாலொமோன் என்னும் இராஜாக்களின் கட்டுமானங்களுக்குக் கேதுரு மரங்களையும், வேலைக்காரரையும் கொடுத்தான் (1 இரா. 5:1-16; 1 நாளா. 14:1)."},{"paragraph":"நினிவேயின் வீழ்ச்சியின் முன் இரண்டு நூற்றாண்டுகளாக அசீரியா இராஜாக்களாகிய சல்மனேசர், சனகெரிப், அசூர்பனிபல் என்பவர்களால் தீரு தாக்கப்பட்டது. கி.மு. 606க்கு பின், தீரு இருந்த மேன்மையான நிலையைப் பற்றி, எசேக்கியேல் கூறுகிறான் (எசே. 26- 28). அதோடு அங்கிருந்த அக்கிரமத்தின் மிகுதியால் அது அழிக்கப்படுமென்று எசேக்கியேல் முன்னறிவித்தது, நேபுகாத்நேச்சார் பதின்மூன்று வருடமாய் முற்றுகை போட்ட பின் கைப்பற்றினதில் நிறைவேறிற்று (கி.மு. 573). அதைக்"},{"paragraph":"கி.மு. 332இல் மகா அலெக்சாந்தர் அதைக் கீழ்ப்படுத்தி, அங்கிருந்த ஜனங்களைக் கொடுமையாய் நடத்தி, 40,000 பேரைக் கொலை செய்தான்."},{"paragraph":"கி.மு. 65இல் ரோமர் அதற்கு சுயாதீனம் கொடுத்ததினிமித்தம் தேசம் செழிப்புற்றது. கி.மு. 5ஆம் நூற்றாண்டில், அங்கிருந்த வியாபாரிகள் மீன், சரக்கு முதலியவற்றை எருசலேமுக்குக் கொண்டுபோனதாக நெகே. 13:16இல் குறித்துள்ளது."},{"paragraph":"இயேசு கலிலேயாவில் செய்த அற்புதங்களைக் கேள்விப்பட்டு, தீரு பட்டணத்து ஜனங்கள் அவரிடத்தில் வந்தார்கள் (மாற்கு. 3:8)."},{"paragraph":"பின்பு இயேசுவும் அங்கே போயிருந்து அற்புதங்கள் செய்தார் (மாற்கு.7:24)."},{"paragraph":"பவுலும் எருசலேமுக்குப் போகும்போது, தீரு துறைமுகத்திலிறங்கி. ஏழு நாள்கள் அங்கிருந்த சீஷருடன் தங்கினான் (அப். 21:3)."}]}
{"word":"நேபுகாத்நேச்சார் (Nebuchadnezzar)","sections":[{"paragraph":"<h2>(நேபோ! தேசத்தைக் காப்பாற்றும்)</h2>"},{"paragraph":"பாபிலோன் இராஜாவாகிய நெபுபொலாசாருக்குப் பின், அவனுடைய மகனாகிய இவன் 43 வருடம் (கி.மு. 605-562) அரசாண்டான். தொடக்கத்திலேயே இவன் பார்வோன் நேகோவை, (Pharaoh Necho) காமிசிலே தோற்கடித்தான் (எரே. 46:2). அடுத்த வருடம் எருசலேமைக் கீழ்ப்படுத்தினான் (தானி. 1:1,2). பின்பு எகிப்து வரைக்கும் போகையில், தகப்பன் மரித்துப்போனதாகக் கேள்விப்பட்டு, பாபிலோனுக்குத் திரும்பிப்போய், சிங்காசனத்தை உரித்தாக்கினான். இதற்கிடையில் யூதா தேசத்தார் கலகம் பண்ணினார்கள். யோயாக்கீனுடைய இராஜதுரோகம் நொறுக்கப்பட்டது (கி.மு. 597-2 3. 24:10-16; 2 இரா. 36:5-8)."},{"paragraph":"பின்பு சிதேக்கியா, கலகம் பண்ணவே நேபுகாத்நேச்சார் யூதா தேசத்துக்கு மூன்றாம் முறை வந்து, எருசலேமை அழித்து, ஆலயத்தை கி.மு. 586இல் சுட்டெரித்து, பிரதான ஜனங்களைச் சிறைபிடித்துக் கொண்டு போனான் (2 இரா. 25:1-26; 2 நாளா. 36:11-20; எரே. 39:1-14; 52:1-30)."},{"paragraph":"பூர்வ காலத்து இராஜாக்களில் நேபுகாத்நேச்சார் அதிக பெயர் பெற்றவன். பாபிலோனை மூன்று வரிசை அலங்கங்களால் அரணித்து, சுற்றிவர அகழ்வெட்டி, புது இராஜ மாளிகையைக் கட்டியெழுப்பி, கோயில்களைச் சீர்ப்படுத்தி, தண்ணீர் பாய்ச்சுவதற்கு வாய்க்கால் களையும் கட்டுவித்தான்."},{"paragraph":"உலக ஏழு அதிசயங்களில் ஒன்றாகிய பாபிலோனிலிருக்கும் தொங்கும் தோட்டத்தை (Hanging Gardens) இவன் உண்டாக்கினான்."},{"paragraph":"அவனுடைய கடைசி நாள்களில் அவனுக்கு ஒருவகை பைத்தியம் உண்டாயிற்று. தன்னைத் தானே ஒரு மிருகம் என்று எண்ணிக்"},{"paragraph":"கொண்ட மனோபாவனையாய் இருக்கலாம் (தானி. 4:22-37). அவனுக்குப் பின் அவன் மகன் எவில்மெரோடாக் (Evil Merodach) இராஜாவானான்."}]}
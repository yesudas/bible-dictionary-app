{"word":"யோராம் (Joram)","sections":[{"paragraph":"<h2>(கர்த்தர் உயர்த்தப்பட்டார்)</h2>"},{"paragraph":"1. ஆகாப், யேசபேல் என்பவர்களின் மகன். இவனுடைய தமையன் அகசியா இராஜா பிள்ளையில்லாமல் மரித்தபடியால் இவன் இஸ்ரவேலின் இராஜாவானான் (கி.மு. 852-841). இவனுடைய நாள்களில் சீரியாவோடு யுத்தம் நடந்தது. மோவாபும் இவனுக்கு விரோதமாக கலகம்பண்ணினார்கள். இவன் யூதா இராஜாவாகிய யோசபாத்துடன் சேர்ந்து மோவாபியருக்கெதிராக யுத்தம் செய்து, அவர்களைத் தோற்கடித்தான்."},{"paragraph":"இவன் யெஸ்ரயேலுக்குப் போயிருந்த சமயத்தில், யெகூ எனபவன் கலகம்பண்ணி, அவனை அம்பினால் எய்து கொன்றான். அவனுடைய சரீரம் நாபோத்தின் வயல் நிலத்தில் எறிந்துவிடப் பட்டது (2 இரா. 1:1; 9:21-26)."},{"paragraph":"எலிசா தீர்க்கதரிசி இவனுடைய நாள்களில் ஊழியம் செய்தான். ஆகிலும் யோராம், பாகால் வணக்கத்தை முற்றாய் விட்டுவிடவில்லை (2 இரா. 3:3)."},{"paragraph":"2. யூதாவின் இராஜா (கி.மு. 848-842). யோசபாத்தின் மகன் (2 இரா. 8:16-24; 2 நாளா. 21:1-20). இவன் ஆகாப் இராஜாவின் குமாரத்தியை விவாகம் செய்து, அவர்களைப்போல் பொல்லாப் பானதைச் செய்தான். இவன் தன் சகோதரர் ஆறு பேரைக் கொன்றான்."},{"paragraph":"இவனுக்கு வரும் தேவ தண்டனையைப்பற்றி எலியா தீர்க்கதரிசி இவனுக்கு ஒரு கடிதம் எழுதியிருந்தான். அப்படியே அவன் கொடிய குடல் நோயினால் வாதிக்கப்பட்டு, இரண்டு வருடம் முடிகிற காலத்தில் விரும்புவாரில்லாமல் இறந்து போனான் (2 நாளா. 21:12-20)."},{"paragraph":"3. யோராம் (Jehoram)) : ஆசாரியனான யோராம், யோசபாத் இராஜாவால், ஜனங்களுக்குப் போதிக்கும்படி இவனும் அனுப்பப் பட்டான் (2 நாளா. 17:8)."},{"paragraph":"4. யோராம் தோயீயின் மகன். இவன் தாவீதின் சுகசெய்தியை விசாரிக்கவும், வாழ்த்துதல் சொல்லவும் அவனிடம் அனுப்பப் பட்டான் (2 சாமு. 8:10). இவனுடைய பெயர் அதோராம் என்று சொல்லப்பட்டுள்ளது (1 நாளா. 18:10)."},{"paragraph":"5.தாவீதின் நாள்களிலிருந்த ஒரு லேவியனுடைய பெயர் (1 நாளா. 26:25) யோசபாத் என்றும் குறித்துள்ளது (2 நாளா.35:9)."}]}
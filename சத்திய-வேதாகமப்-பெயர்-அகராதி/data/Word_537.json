{"word":"ராயன் (Caesar)","sections":[{"paragraph":"ரோமாவில் அரசாட்சி செய்த ஜூலிய குடும்பத்தார் \"சீசர்'' என்ற பட்டப் பெயரை எடுத்தார்கள். தமிழில் ராயன் என்று மொழி பெயர்த்துள்ளது."},{"paragraph":"காயு ஜூலியஸ் சீசர் மரித்த பின், அகுஸ்து என்பவன் “ராயன்\" என்ற பட்டப் பெயரை எடுத்ததினால், அவனுக்குப் பின் வந்த ராயரெல்லாரும் இரு நூறு வருடக் காலமாய் அதை வழங்கினார்கள்."},{"paragraph":"புதிய ஏற்பாட்டுக் காலங்களில் பதினொரு ராயர் இருந்த போதிலும், நான்குபேரைப் பற்றியே வேதாகமத்தில் குறித்துள்ளது."},{"paragraph":"1. அகுஸ்து ராயன் (கி.மு. 31 - கி.பி. 14) : இவன் உலகமெங்கும் குடிமதிப்பு எழுதப்பட வேண்டும் என்று கட்டளையிட்டான் (லூக்கா. 2:1). இந்தக் கட்டளையினிமித்தம் மரியாளும் யோசேப்பும் பெத்லகேமுக்குப் போன வேளையில், மீகாவுடைய தீர்க்கதரிசனம் (மீகா 5:2) நிறைவேறும்படி மேசியா அங்கே பிறந்தார்."},{"paragraph":"2. திபேரியு ராயன் (கி.பி. 14-37) : இவன் அகுஸ்து ராயனின் மருமகன். அவனுக்குப் பின் ராயனாய் வந்தான். இவனுடைய 15ஆம் வருடம், யோவான் ஸ்நானன் தன் ஊழியத்தைத் தொடங்கினான்."},{"paragraph":"3. கிலவுதியு ராயன் (கி.பி.1-54) : இவனுடைய நாள்களில் அகபு தீர்க்கதரிசியால் முன்னறிவிக்கப்பட்ட பஞ்சம் உண்டாயிற்று (அப். 11:28). இவனே யூதரை ரோம தேசத்திலிருந்துத் துரத்திவிட்டான். அப்பொழுது ஆக்கில்லா, பிரிஸ்கில்லா என்பவர்களும் தேசத்தை விட்டுப் போனார்கள் (அப். 18:2)."},{"paragraph":"4. நேரோராயன் (கி.பி. 54-68) : இவன் கிலவுதியு ராயனின் வளர்ப்புப் பிள்ளை. இவன் தன் சகோதர முறையான பிறிற்றானிக்ஸ் என்பவனை நஞ்சு கொடுத்துக் கொன்றுபோட்டு, தான் இராஜாவானான். இவனைக் குறித்து (அப். 25:25; பிலி. 4:22)இல் சொல்லியுள்ளது."},{"paragraph":"இவன் ரோமா பட்டணத்துக்கு நெருப்பு வைத்துச் சுட்டெரித்தவனென்று எண்ணுகிறார்கள். பவுல் அபயமிட்டபின் (அப். 25:10-12). தானேபோய் தனக்காக இவனுக்கு முன் பரிந்து பேசினான்."}]}
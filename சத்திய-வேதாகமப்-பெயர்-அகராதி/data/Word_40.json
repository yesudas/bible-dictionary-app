{"word":"அப்பொல்லோ (Apollos)","sections":[{"paragraph":"<h2>(அழிக்கிறவன்)</h2>"},{"paragraph":"அலெக்சந்திரியா பட்டணத்திலிருந்த ஒரு வாய்ச்சாலமான, பாண்டித்தியமுள்ள ஒரு யூதன். இவன் வேதாகமங்களில் வல்லவ னுமாயிருந்தான். தொடக்கத்தில் யோவான் ஸ்நானனின் சீஷனாக இருந்ததாகத் தெரிகிறது."},{"paragraph":"இவன் எபேசு பட்டணம் போய், ஆவியில் அனலுள்ளவனாய், கர்த்தருக்கடுத்தவைகளைத் திட்டமாய்ப் போதித்தான். ஆனால், யோவான் கொடுத்த ஸ்நானத்தை மாத்திரம் அறிந்தவனாயிருந்தான். ஆக்கில்லாவும், பிரிஸ்கில்லாவும் அவனைச் சேர்த்துக்கொண்டு, சுவிசேஷத்தின் கொள்கைகளை அதிக திட்டமாய் அவனுக்கு விவரித்துக் காண்பித்தார்கள் (அப். 18:22-26)."},{"paragraph":"பின்பு அவன் அகாயா நாட்டிற்குப்போய், கொரிந்து பட்டணத்தில் யூதர்களுடன் தர்க்கம்பண்ணி, இயேசுவே கிறிஸ்துவென்று திருஷ்டாந்தப்படுத்தினான். (அப். 18:27,28). அநேகர் அவனை ஏற்றுக் கொண்டார்கள். இதினிமித்தம் கொரிந்து சபையில் மார்க்க தலைவரைப் பற்றிய பட்சபாதம் உண்டாகி, பிரிவினைகள் வந்ததைப் பற்றிப் பவுல் தன்னுடைய நிருபத்தில் குறிக்கிறான் (1 கொரி. 1:12;3:6)."},{"paragraph":"ஆகிலும் பிற்பாடு பவுல், அப்பொல்லோ ஒரு சகோதரனென்று சொல்லி, அவன் திரும்பவும் கொரிந்து சபையைச் சந்திக்க வேண்டுமென்று விரும்பினதிலிருந்து, பவுலுக்கு அவனுடைய போதனையைப் பற்றி முழு நம்பிக்கை இருந்ததாகத் தெரியக் கிடக்கிறது (1கொரி. 16:12)."},{"paragraph":"பவுல் திரும்பவும் அப்பொல்லோவைப்பற்றி தீத்து 3:13இல் குறித்துள்ளான்."}]}
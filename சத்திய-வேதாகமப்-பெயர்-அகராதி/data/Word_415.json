{"word":"பெத்லகேம் (Bethlehem)","sections":[{"paragraph":"<h2>(ஆகார வீடு)</h2>"},{"paragraph":"இந்தப் பெயருள்ள இரண்டு பட்டணங்கள் உண்டு,"},{"paragraph":"1. பெத்லகேம் யூதா: இது எருசலேமிலிருந்து 5 மைல் தூரத்திலுள்ளது. 'எப்பிராத்தா' என்றும் சொல்லப்பட்டது (ஆதி. 35:16). தாவீதும், மேசியாவும் இங்கே பிறந்ததினிமித்தம் இது கீர்த்தி பெற்றது (மத். 2:1)."},{"paragraph":"இரண்டாம் நூற்றாண்டில் ஆதிரியன் இராயன் இந்த இடத்தை அழித்தான். பிற்பாடு கான்ஸ்டன்டைனின் (Constantine) நாள்களில் எலெனா (Helena) இராஜாத்தி இயேசு பிறந்த குகைமேல் ஓர் ஆலயம் கட்டினாள்."},{"paragraph":"இது நகோமி, போவாஸ், ரூத் என்பவர்கள் இருந்த ஊர் (ரூத்.1:1; 4:9-11). தாவீதுடைய நகரம் (1 சாமு. 17:12). ரெகொபெயாம் இந்த இடத்தை அரணித்தான் (2 நாளா.11:6). மேசியா இங்கே பிறப்பாரென்று தீர்க்கதரிசனம் சொல்லப்பட்டபடி (மீகா. 5:2) இங்கே பிறந்தார் (மத். 2:1)."},{"paragraph":"இந்தப் பட்டணத்தருகே ராகேலின் கல்லறை இருக்கிறதாகக் காட்டுகிறார்கள் (ஆதி. 35:19). இயேசுவைப் பார்க்கப் போன மேய்ப்பர் தங்கின வயல் வெளியும் இதற்கு அருகே இருந்தது (லூக்கா. 2:5)."},{"paragraph":"2. பெத்லகேம் செபுலோன் (யோசுவா. 19:15). நாசரேத்திலிருந்து 7 மைலுக்கு அப்பால் இருந்தது."}]}
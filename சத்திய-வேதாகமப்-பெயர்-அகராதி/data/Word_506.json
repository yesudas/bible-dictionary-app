{"word":"யெஸ்ரயேல் (Jezreel)","sections":[{"paragraph":"<h2>(கர்த்தர் விதைக்கிறார்)</h2>"},{"paragraph":"1. இது பலஸ்தீனாவின் வட பக்கத்திலுள்ள ஒரு வெளி. கலிலேயாக் கடலுக்கு தெற்பக்கமாய் யோர்தான் ஆறு மட்டும் உள்ளது."},{"paragraph":"2. சீட்டுப் போட்டபோது இசக்காருக்குக் கிடைத்த பட்டணங்களில் ஒன்று (யோசுவா. 19:18). இது இஸ்ரவேலின் இராஜாக்கள் வாசம்பண்ணின ஒரு தலை நகர் (1 இரா. 18:45,46). நாபோத்தின் திராட்சைத் தோட்டம் இங்கே இருந்தது (1 இரா. 21:1, 23)."},{"paragraph":"3. யூதா கோத்திரத்து ஏதாமின் சந்ததியானான யெஸ்ரயேல் (1 நாளா.4:3)."},{"paragraph":"4. ஓசியாவின் மூத்த மகனுக்குக் கொடுக்கப்பட்ட அடையாளப் பெயர் (ஓசியா. 1:4)."},{"paragraph":"5. இஸ்ரவேலருக்கும் இது அடையாளப் பெயராக"},{"paragraph":"வழங்கப்பட்டுள்ளது (ஓசியா. 2:22),"},{"paragraph":"<h1>யெஸ்ரயேல் பள்ளத்தாக்கு</h1>"},{"paragraph":"இது மெகிதோ பள்ளத்தாக்கு என்றும் சொல்லப்படுகிறது. யோர்தானுக்கருகிலுள்ள முக்கோண வடிவமுள்ள ஒரு பெரிய சமவெளி. இதன் எல்லை, வடக்கு கலிலேயா மலைகள், கிழக்கு கில்போவா, மோரேயா என்னும் மலைகள், தெற்கும் மேற்கும் சமாரியா மலைகளும், கர்மேல் மலைத்தொடரும்."},{"paragraph":"இந்தச் சமபூமி யோர்தான் வெளியிலிருந்து மத்திய தரைக்கடல் பக்கம் போவோருக்கு முக்கிய பாதையாயிருந்தது. இதினிமித்தம் அநேக யுத்தங்களும் இவ்விடத்தில் நடந்தன (நியா. 4:5; 1 சாமு. 31:2; 1. இரா. 9:11-28)."},{"paragraph":"கடைசி நாள்களில் நடக்கப்போகிற தேவனுடைய மகா நாளின் யுத்தமும் இங்கேயே நடக்குமென்று சொல்லியுள்ளது (வெளி.16:14-16)."}]}
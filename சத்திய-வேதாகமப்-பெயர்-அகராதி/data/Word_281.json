{"word":"சீனாய் மலை (Mount Sinai)","sections":[{"paragraph":"சீனாய் மலையென்றும், சீனாய் வனாந்தரம் என்றும், பழைய ஏற்பாட்டில் பல இடங்களில் குறித்துள்ளது. இதே இடம் \"ஓரேப்' என்றும் சொல்லப்படுகிறது. இஸ்ரவேலர் எகிப்திலிருந்துப் புறப்பட்டு மாரா, ஏலிம் என்ற இடங்களுக்குப் போன பின், மூன்றாம் மாதம் சீனாய்க்கு வந்தார்கள் (யாத். 19:1). அங்கே மலையடிவாரத்தில் பாளயமிறங்கினார்கள்."},{"paragraph":"சீனாயில் கொடுமுடி அவர்களுக்குக் காணத்தக்கதாய் இருந்தது (யாத். 19:16-20). மலையுச்சியில், கர்த்தர் மோசேக்குத் தரிசனமாகி, பத்துக் கற்பனைகளையும் வேறே நியமங்களையும் கொடுத்தார். அவர் ஜனங்களோடு பண்ணின உடன்படிக்கையின் முக்கிய நோக்கமானது, எல்லாக் கோத்திரங்களும் ஏகமாய் ஒரே தேவனைச் சந்திக்க வேண்டும் என்பதே."},{"paragraph":"மோசே எத்திரோவின் ஆடுகளை மேய்த்துக் கொண்டு சீனாய் வனாந்தரத்தின் பின்புறமாய் தேவனுடைய பர்வதமாகிய ஓரேப் மட்டும் வந்தபோது, அவனுக்குத் தேவதரிசனம் கிடைத்தது (யாத். 3:1-3)."},{"paragraph":"இது தற்காலத்தில் \"ஜேபல் மசா\" எனப்படுகிறது. இதற்கு \"மோசேயின் மலை\" என்று அர்த்தம். இது அகபா, சுவேஸ் என்னும் கால்வாய்களுக்கிடையில் உள்ளது."},{"paragraph":"இந்த மலையின் அடிவாரத்தில் ஒரு கன்னியாஸ்திரீ மடமிருக்கிறது. அங்கே கோடக்ஸ் சினாடிகஸ் (Codex Sinaticus) என்னும் கிரேக்க வேதாகமம் கண்டுபிடிக்கப்பட்டது."},{"paragraph":"எலியா தீர்க்கதரிசியும் இங்கே போய் இருந்தான் (1 இரா. 19:8)."}]}
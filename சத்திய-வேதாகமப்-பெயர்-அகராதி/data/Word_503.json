{"word":"யெப்தா (Jephthah)","sections":[{"paragraph":"இவன் நியாயாதிபதிகளில் பெயர் பெற்ற ஒருவன் (நியா. 11). கிலெயாத் என்பவனுக்குப் பிறந்த ஒரு பரஸ்திரீயின் குமாரன். கிலெயாத்தின் மற்ற பிள்ளைகள் இவனை ஏற்றுக் கொள்ளாததினிமித்தம், இவன் தோப் தேசத்துக்குப்போய், அங்கே வீணரான மனுஷரைச் சேர்த்துக்கொண்டு, கொள்ளை அடித்து ஜீவித்தான்."},{"paragraph":"அம்மோனியர் இஸ்ரவேல் மேல் யுத்தம் செய்யப் போனபோது, கிலெயாத்தின் மூப்பர், தங்களுக்கு உதவி செய்யும்படி யெப்தாவைக் கேட்டார்கள். இவன் தான் ஜெயம் பெற்றால் தன்னைத் தலைவனாக ஏற்படுத்த வேண்டுமென்று பொருத்தனை கேட்டுப் பெற்றான் (நியா.11:10)."},{"paragraph":"அதன்பின் யெப்தா ஜனங்களைச்"},{"paragraph":"சேர்த்துக்கொண்டு மிஸ்பாவுக்கு வந்து, கர்த்தருக்கு ஒரு பொருத்தனை பண்ணிக்கொண்டுபோய்"},{"paragraph":"அம்மோனியரைத் தோற்கடித்தான். பின்பு தன் வீட்டுக்குத் திரும்பி வருகிறபோது, தனது ஒரே குமாரத்தி தம்புரு வாசித்து நடனஞ் செய்து"},{"paragraph":"அவனுக்கு எதிர்கொண்டு போனாள். யெப்தா தான் செய்த பொருத்தனையினிமித்தம் கலங்கினான். ஆனால் அவளோ தகப்பனைத் தைரியப்படுத்தி, செய்த பொருத்தனையை நிறைவேற்றும்படிச் சொன்னாள். அவள் துக்கம் கொண்டாட இரண்டு மாதம் தவணை கொடுத்தபின், தன் பொருத்தனையின்படி அவளுக்குச் செய்தான் (நியா.11:39)."},{"paragraph":"எப்பிராயீம் மனுஷர் தங்களை அம்மோனியருடன் யுத்தம் செய்ய அழைக்கவில்லை என்று யெப்தாவில் குற்றம் பிடித்து, அவன்மேல் யுத்தம்பண்ண வந்தபோது தோற்கடிக்கப்பட்டார்கள் (நியா. 12:1-6)."},{"paragraph":"யெப்தா இஸ்ரவேலை ஆறு வருடம் நியாயம் விசாரித்தபின், மரித்து அடக்கம்பண்ணப்பட்டான் (நியா. 12:7)."},{"paragraph":"கர்த்தர் யெப்தாவைக் கொண்டு இஸ்ரவேலருக்குச் செய்த நன்மையைப்பற்றி சாமுவேல் குறித்துள்ளான் (1 சாமு. 12:11)."}]}